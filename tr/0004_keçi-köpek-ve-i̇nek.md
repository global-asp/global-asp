# Keçi, Köpek ve İnek

##
Keçi, Köpek ve İnek çok iyi arkadaşlarmış. Bir gün, taksi ile bir yolculuğa çıkmışlar.

##
Yolculuğun sonuna geldiklerinde, taksici onlardan yol ücretini ödemelerini istemiş. İnek kendi parasını ödemiş.

##
Köpek kendi parasından biraz fazlasını ödemiş, çünkü bozuk parası yokmuş.

##
Keçi hiçbir para ödemeden uzaklaşırken, Taksici tam Köpek'in para üstünü vermek üzereymiş.

##
Taksici, bu durumdan çok rahatsız olmuş. Köpek'in parasının üstünü vermeden oradan uzaklaşmış.

##
Bu yüzden, bugün bile, Köpek, arabaların içine bakmak ve kendisine borçlu olan taksiciyi bulmak için arabaların peşinden koşar.

##
Keçi araba sesinden kaçar. Ücretini ödemediği için tutuklanmaktan korkar.

##
Ve İnek arabanın geldiğini görünce hiç rahatsız olmaz. Karşıdan karşıya geçmek için hiç acele etmez. Çünkü o bilir ki, ücretini tam olarak ödemiştir.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Nahide Büşra Ertekin
* Language: tr
