# نوزیبِل وَ سِه تارِ مو

##
دَر زَمان هایِ خِیلی دور، سِه دُختَر بَرایِ جَمع آوَریِ چوب بِه بیرون اَز خانِه رَفتَند.

##
روزِ گَرمی بود بَنابَراین آنها بِه سَمتِ رودخانِه رَفتَند تا شِنا کُنَند. آنها بازی کَردَند وَآب بازی کَردَند وَ دَر آب شِنا کَردَند.

##
ناگَهان، آنها فَهمیدند کِه دیر شُدِه اَست. آنها با عَجَلِه بِه روستا بَرگَشتَند.

##
وَقتی کِه نَزدیکِ خانِه بودَند، نوزیبِل دَستَش را رویِ گَردَنَش گُذاشت. او گَردَنبَندَش را فَراموش کَردِه بود! او اَز دوستانَش خواهِش کَرد، "خواهَش می کُنَم با مَن بیایید!" وَلی دوستانَش گُفتَند اَلان خِیلی دیر وَقت اَست.

##
بَنابَراین نوزیبِل تَنهایی بِه رودخانِه بَرگَشت. گَردَنبَندَش را پِیدا کَرد وَ با عَجَلِه بِه خانِه بَرگَشت. وَلی او دَر تاریکی گُم شُد.

##
دَر طولِ مَسیرش او نوری را دید کِه اَزیِک کُلبِه ای می آمَد. او با عَجَلِه بِه سَمتِ آن را رَفت وَدَر زَد.

##
دَرکَمالِ تَعَجُب، یِک سَگ دَر را باز کَرد وَگُفت، "چِه می خواهی؟" نوزیبِل گُفت، "مَن گُم شُدِه اَم وَبَرایِ خوابیدن دُنبالِ جایی می گَردَم."سَگ گُفت، "بیا داخِل، وگَرنه گازِت می گیرم!" پَس نوزیبِل بِه داخِلِ کُلبِه رَفت.

##
بَعد سَگ گُفت، "بَرایَم غَذا بِپَز!" نوزیبِل جَواب داد، "وَلی مَن تا حالا بَرایِ سَگ آشپَزی نَکَردِه اَم." سَگ گُفت، "آشپَزی کُن وَگَرنَه مَن تو را گاز می گیرم." بَنابَراین نوزیبِل مِقداری غَذا بَرایِ سَگ دُرُست کَرد.

##
سِپَس سَگ گُفت، "تَختَم را بَرایَم مُرَتَب کُن!" نوزیبِل دَر جَواب گُفت، "مَن تا بِه حال تَختِ سَگ را مُرَتَب نَکَردِه اَم. " سَگ گُفت، "تَخت را مُرَتَب کُن وَگَرنَه گازَت می گیرم!" پَس نوزیبِل تَخت را مُرَتَب کَرد.

##
هَر روز او مَجبور بود کِه بَرایِ سَگ آشپَزی، جارو وَ شُست و شو کُنَد. سِپَس یِک روز سَگ گُفت، "نوزیبِل، اِمروز مَن باید بِه دیدنِ چَند تا اَزدوستانَم بِرَوَم. خانِه را جارو کُن، غَذا را دُرُست کُن وَ چیزهایَم را بِشورتا قَبل اَز اینکه بِه خانِه بَرگَردَم.

##
بِه مَحضِ اینکه سَگ رَفت، نوزیبِل سِه نَخ اَز موهایِ سَرَش را کَند. او یِک نَخَ را زیر تَخت، یِکی را پَشتِ دَر، وَ یِکی را رویِ حِصار گَذاشت. سِپَس با سُرعَتِ هَرچِه تَمام تَر بِه سَمتِ خانِه دَوید.

##
وَقتی کِه سَگ بَرگَشت، دُنبالِ نوزیبِل گَشت. داد زَد، "نوزیبِل تو کُجایی؟" اَوَلین تارَ مو گُفت، "مَن اینجا هَستَم، زیر تَخت." تارِ مویِ دُوُم گُفت، "مَن اینجا هَستَم، پَشتِ دَر" تارِ مویِ سِوُم گُفت، "مَن اینجا هَستَم، رویِ حِصار."

##
آنگاه سَگ فَهمید کِه نوزیبِل بِه او حُقِّه زِدِه. پَس او هَمِه یِ راه هایِ روستا را دَوید وَ دَوید. وَلی بَرادَرانِ نوزیبِل با چوب هایِ بُزُرگ آنجا ایستاده بودند. سَگ بَرگَشت وَفَرار کَرد وَاَز آن موقِع بِه بَعد ناپَدید شُد.

##
* License: [CC-BY]
* Text: Tessa Welch
* Illustration: Wiehan de Jager
* Translation: Marzieh Mohammadian Haghighi
* Language: fa
