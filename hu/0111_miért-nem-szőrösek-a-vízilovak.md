# Miért nem szőrösek a vízilovak

##
Egy nap a nyúl a folyóparton sétált.

##
A víziló is arra járt, éppen szép zöld füvet evett.

##
A víziló nem vette észre a nyulat és véletlenül rálépett a lábára. "Te víziló! Nem látod, hogy a lábamon állsz?" - kiabálta a nyúl.

##
"Nagyon sajnálom! Nem vettelek észre. Kérlek, bocsáss meg nekem!" - kérte a víziló. De a nyúl nem hallgatta meg, hanem tovább kiabált. "Direkt csináltad! Egy nap majd megfizetsz ezért!"

##
A nyúl megkereste a tüzet és így szólt: "A víziló a lábamra lépett. Menj és égesd meg, amikor kijön a vízből füvet enni." "Rendben nyúl, megteszem, amit kértél." - válaszolta barátjának a tűz.

##
Egyszer csak, amikor a víziló a folyótól messze füvet evett, huss, jött a tűz a lángjával. A víziló szőre lángra kapott.

##
A víziló sírni kezdett, és berohant a folyóba. Az összes szőre leégett a tűzben. "Leégett a szőröm a tűzben!" - sírt a víziló - "Eltűnt a szőröm! Eltűnt a gyönyörű szőröm!"

##
A nyúl boldog volt, hogy a víziló szőre leégett. És ettől a naptól kezdve a vízilovak soha sem merészkednek messzire a víztől, mert félnek a tűztől.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Boglárka Vermeki
* Language: hu
