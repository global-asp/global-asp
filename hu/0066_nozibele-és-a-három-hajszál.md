# Nozibele és a három hajszál

##
Réges régen három lány fát gyűjteni indult.

##
Nagyon meleg volt, ezért elmentek a folyóhoz úszni. A folyóban játszottak, pancsoltak és úsztak.

##
Hirtelen azt vették észre, hogy már nagyon késő van. Sietve visszaindultak a faluba.

##
Amikor már majdnem hazaértek Nozibele megérintette a nyakát és észrevette, hogy a folyónál hagyta a nyakláncát. "Kérlek, gyertek vissza velem!"- kérlelte barátait. De a barátai azt mondták, hogy már túl késő van.

##
Ezért Nozibele egyedül ment vissza a folyóhoz. Megtalálta a nyakláncát és sietve hazaindult. A sötétben azonban eltévedt.

##
Látta, hogy fény szivárog ki egy távoli kunyhóból. Odafutott és bekopogott az ajtón.

##
Meglepetésére egy kutya nyitott ajtót. "Mit akarsz itt?" "Eltévedtem és szükségem lenne egy helyre, ahol alhatok." - mondta Nozibele. "Gyere be vagy megharaplak!" - válaszolt a kutya. Így Nozibele bement a házba.

##
Aztán így szólt a kutya: "Főzz nekem!" "De én még sohasem főztem kutyának." - válaszolta a lány. "Főzz nekem vagy megharaplak!" - mondta a kutya. Így Nozibele ételt főzött a kutyának.

##
Aztán így szólt a kutya: "Ágyazz meg nekem!" "De én még sohasem ágyaztam meg kutyának." - válaszolt Nozibele. " Ágyazz meg nekem vagy megharaplak!" - mondta a kutya. Így Nozibele megágyazott.

##
Nozibele minden nap főzött, takarított és mosott a kutyára. Egy nap a kutya így szólt: "Nozibele ma meglátogatom a barátaimat. Söpörd fel a padlót, főzz ételt és mosd ki a dolgaimat mielőtt visszajövök!"

##
Ahogy a kutya elment, Nozibele kitépett három hajszálat a hajából. Egy hajszálat az ágy alá, egyet az ajtó mögé és egyet a karámba tett. Azután olyan gyorsan rohant haza, ahogyan csak tudott.

##
Amikor a kutya hazaért, mindenhol kereste a lányt. "Nozibele hol vagy?" - kiáltotta. "Itt vagyok az ágy alatt." - szólt az első hajszál. "Itt vagyok az ajtó mögött" - mondta a második. "Itt vagyok a karámban." - válaszolt a harmadik.

##
Ekkor már tudta a kutya, hogy Nozibele becsapta. Egészen a faluig futott, de Nozibele bátyjai nagy botokkal várták ott. A kutya visszafordult és elrohant. Azóta senki se látta.

##
* License: [CC-BY]
* Text: Tessa Welch
* Illustration: Wiehan de Jager
* Translation: Boglárka Vermeki
* Language: hu
