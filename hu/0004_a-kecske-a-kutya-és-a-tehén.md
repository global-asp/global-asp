# A kecske, a kutya és a tehén

##
A kecske, a kutya és a tehén jó barátok voltak. Egy nap taxival indultak útnak.

##
Amikor megérkeztek, a sofőr megkérte őket, hogy fizessék ki az utazást. A tehén kifizette a részét.

##
A kutya egy kicsit többet adott, mert nem volt nála apró.

##
A sofőr éppen a kutya pénzét váltotta fel, amikor a kecske fizetés nélkül elfutott.

##
A sofőr méregbe gurult. Elhajtott anélkül, hogy a visszajárót oda adta volna a kutyának.

##
Ezért van az még ma is, hogy a kutya rohan az autók felé, hogy bekukucskáljon és megtalálja azt a sofőrt, aki tartozik neki a visszajáróval.

##
A kecske pedig már az autó hangját hallva elrohan. Fél, hogy letartóztatják, mert nem fizette ki a részét.

##
A tehenet viszont egyáltalán nem érdekli, hogy jön az autó. Szépen lassan sétál át az úton, hiszen ő kifizette az utazást.

##
* License: [CC-BY]
* Text: Fabian Wakholi
* Illustration: Marleen Visser
* Translation: Boglárka Vermeki
* Language: hu
