# Mit mondott Vusi nővére

##
Egyszer kora reggel Vusi nagymamája, így szólt a fiúhoz: "Vusi vidd el ezt a tojást a szüleidnek, légy szíves! Szeretnének egy nagy tortát sütni a nővéred esküvőjére."

##
Útközben Vusi találkozott két fiúval, akik gyümölcsöket szedtek. Az egyik fiú megragadta a tojást, és egy fához csapta. A tojás összetört.

##
"Mit csináltál?" - kiabálta Vusi - "Azt a tojást egy tortához vittem. A torta a nővérem esküvőjére készült volna. Mit fog mondani a nővérem, ha nem lesz esküvői tortája?"

##
A fiúk nagyon sajnálták, hogy Vusival így elbántak. "Nem tudunk segíteni a tortakészítésben, de küldünk egy sétabot a nővérednek." - mondta az egyik. Vusi folytatta az útját.

##
Ezután Vusi két férfivel találkozott, akik házat építettek. "Használhatjuk egy kicsit azt az erős botot?" - kérdezte egyikük. De a bot nem volt annyira erős, hogy építkezéshez használják, ezért eltört.

##
"Mit csináltál?" - kiabálta Vusi - "Az a bot a nővérem ajándéka volt. A gyümölcsszedő fiúktól kaptam, amiért eltörték a tojást, amit a tortához vittem. A torta a nővérem esküvőjére készült volna. Most nincs se tojás, se torta, se ajándék. Mit fog mondani a nővérem?"

##
A munkások nagyon megbánták, hogy eltörték a botot. "Nem tudunk segíteni a tortakészítésben, de küldünk egy kis szénát a nővérednek." - mondta az egyik. Vusi így tovább tudta folytatni az útját.

##
Miközben mendegélt, találkozott egy gazdával és egy tehénnel. "Milyen finom széna, kaphatok egy falatot?" - kérdezte a tehén. De a széna olyan finom volt, hogy a tehén mind megette.

##
"Mit csináltál?" - kiabálta Vusi - "Az a széna a nővérem ajándéka volt. A munkások adták nekem, amiért eltörték a botot, amit a gyümölcsszedő fiúktól kaptam. A gyümölcsszedő fiúk azért adták nekem a botot, mert eltörték a tojást, amit a nővérem tortájához vittem. A torta a nővérem esküvőjére készült volna. Most nincs se tojás, se torta, se ajándék. Mit fog mondani a nővérem?"

##
A tehén nagyon sajnálta, hogy ilyen mohó volt. A gazda beleegyezett, hogy Vusi a nővérének ajándékba vigye a tehenet. Így ment tovább az útján a fiú.

##
De a tehén vacsora időben visszafutott a gazdájához, Vusi pedig eltévedt. Nagyon elkésett a nővére esküvőjéről. A vendégek már ettek, amire odaért.

##
"Most mit tegyek?" - siránkozott Vusi - "Az ajándék tehén, amit a szalmáért kaptam, elfutott. A munkások azért adták a szalmát, mert eltörték a botot, amit a gyümölcsszedő fiúktól kaptam. A gyümölcsszedő fiúk azért adták nekem a botot, mert összetörték a tojást, amit a tortához hoztam. A torta az esküvőre készült volna. Most nincs se tojás, se torta, se ajándék."

##
Vusi nővére gondolkozott egy kicsit, majd így szólt: "Vusi öcsém, engem nem nagyon érdekelnek az ajándékok. A torta se érdekel! Boldog vagyok, mert mindnyájan együtt vagyunk. Na vedd fel a szép ruhádat, és ünnepeljük meg ezt a napot!" Vusi így is tett.

##
* License: [CC-BY]
* Text: Nina Orange
* Illustration: Wiehan de Jager
* Translation: Boglárka Vermeki
* Language: hu
