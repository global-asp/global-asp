# Andiswa a sztár focista

##
Andiswa nézte, ahogy a fiúk fociznak. Ő is szeretett volna csatlakozni hozzájuk. Megkérdezte az edzőt, hogy gyakorolhatna-e velük.

##
Az edző csípőre tett kézzel így szólt: "Ebben az iskolában csak a fiúk focizhatnak!"

##
A fiúk mondták neki, hogy menjen és kézilabdázzon inkább. A kézilabda ugyanis lányoknak való, a futball viszont fiúsport. Andiswa nagyon szomorú volt.

##
Az iskolában másnap nagy focimeccset tartottak. Az edző nagyon ideges volt, mert a legjobb játékosa megbetegedett, így nem tudott játszani.

##
Andiswa odafutott az edzőhöz és könyörgött, hogy játszhasson. Az edző nem tudta, mit tegyen. Végül úgy döntött, hogy Andiswa csatlakozhat a csapatához.

##
Nagyon nehéz játék volt. Senki sem rúgott gólt a félidőig.

##
A második félidőben az egyik fiú Andiswának passzolta a labdát. A lány gyorsan a kapu felé vette az irányt. Megrúgta a labdát és gólt lőtt.

##
A tömeg őrjöngött a boldogságtól. Ettől a naptól kezdve a lányok is focizhattak az iskolában.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Boglárka Vermeki
* Language: hu
