# A növényekkel beszélgető Khalai

##
Ő Khalai. Hét éves. Lubukusu nyelven a neve azt jelenti, hogy "a jóságos".

##
Khalai felkel és így szól a narancsfához: "Kérlek narancsfa, nőj nagyra és adj nekünk sok érett narancsot!"

##
Az iskolába sétálva, Khalai így szól a fűhöz: "Kérlek fű, legyél zöldebb és ne száradj ki!"

##
Khalai vadvirágok mellett halad el: "Kérlek, virágozzatok, hogy a hajamba tehesselek titeket!"

##
Az iskola udvarának közepén álló fához pedig így szól: "Kérlek fa, növessz nagy ágakat, hogy az árnyékodban olvashassunk!"

##
Khalai az iskola körül lévő sövényhez szól: "Kérlek legyél erős, állítsd meg a rossz embereket, hogy nehogy bejöjjenek!"

##
Amikor Khalai hazaér az iskolából, meglátogatja a narancsfát. "Érettek már a narancsaid?" - kérdezi tőle.

##
"Zöldek még a narancsok!" - sóhajt Khalai - "Holnap is meglátogatlak! Talán akkor majd lesz egy érett narancsod nekem."

##
* License: [CC-BY]
* Text: Ursula Nafula
* Illustration: Jesse Pietersen
* Translation: Boglárka Vermeki
* Language: hu
