# Egy picinyke mag: Wangari Maathai története

##
Egy faluban a Kelet-Afrikában lévő kenyai hegyek lankáin élt egy kislány, akit Wangarinak hívtak. Anyukájával a földeken dolgoztak.

##
Wangari nagyon szeretett a szabadban lenni. A családja kertjében a macsétájával felásta a talajt és piciny magokat szórt a meleg földbe.

##
A kedvenc napszaka a naplemente utáni időszak volt. Tudta, hogy amikor olyan sötét lett, hogy már nem látta a növényeket, akkor jött el az ideje, hogy hazamenjen. A földeken áthaladó kis ösvényen indult hazafelé.

##
Wangari okos gyermek volt, alig várta, hogy iskolába mehessen. Az apukája és az anyukája azonban azt szerette volna, ha otthon marad és segít a ház körül. Amikor hét éves lett a bátyja rávette a szüleiket, hogy iskolába engedjék a kislányt.

##
Wangari nagyon szeretett tanulni! Egyre többet tudott meg a könyvekből, amiket olvasott. Annyira jól tanult, hogy felajánlották neki, hogy az Egyesült Államokban folytassa tovább tanulmányait. Wangari nagyon izgatott volt! Még többet szeretett volna megtudni a világról.

##
Az amerikai egyetemen Wangari sok mindent tanult. Tanult a növényekről és a termesztésükről. De emlékezett arra is, hogy ő hogyan nőtt fel: a gyönyörű kenyai erdő fáinak árnyékában játszott a bátyjaival.

##
Minél többet tanult, annál jobban érezte, hogy mennyire szereti a kenyai embereket. Azt akarta, hogy boldogok és szabadok legyenek. Minél többet tanult, annál gyakrabban gondolt afrikai otthonára.

##
Amikor befejezte a tanulmányait, visszatért Kenyába. Az ország nagyon megváltozott. Óriási tanyák húzódtak a földek helyén. Az asszonyoknak nem volt tűzifájuk az ételkészítéshez. Az emberek szegények voltak, a gyermekek éheztek.

##
Wangari tudta, mit kell tennie. Megtanította az asszonyoknak, hogy hogyan kell magról fát nevelni. A nők eladták a fákat és a pénzből el tudták látni a családjukat. Az asszonyok nagyon boldogok voltak. Wangari segítségével erősnek és nagyhatalmúnak érezték magukat.

##
Ahogy telt az idő, a kis fákból hatalmas erdő lett és a folyók medrei újra megteltek vízzel. Wangari tanítása elterjedt Afrikában. Mára már fák milliói nőttek ki Wangari magjaiból.

##
Wangari nagyon sokat dolgozott. A világ minden embere elismerte a munkáját és egy híres díjat is kapott. A díjat Nobel-díjnak hívják. Wangari volt az első afrikai nő, aki megkapta.

##
Wangari 2011-ben meghalt, de még ma is gondolunk rá, amikor meglátunk egy gyönyörű fát.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Boglárka Vermeki
* Language: hu
