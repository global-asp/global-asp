# Κοτόπουλο και Σαρανταποδαρούσα

##
Το Κοτόπουλο και η Σαρανταποδαρούσα ήταν φίλοι. Αλλά πάντα ανταγωνίζονταν ο ένας τον άλλον. Μια μέρα αποφάσισαν να παίξουν ποδόσφαιρο να δουν ποιος ήταν ο καλύτερος παίκτης.

##
Πήγαν στο γήπεδο ποδοσφαίρου και ξεκίνησαν το παιχνίδι τους. Το Κοτόπουλο ήταν γρήγορο, αλλά η Σαρανταποδαρούσα ήταν γρηγορότερη. Το Κοτόπουλο κλώτσησε μακριά, αλλά η Σαρανταποδαρούσα κλώτσησε μακρύτερα. Το Κοτόπουλο ξεκίνησε να αισθάνεται παραπονεμένο.

##
Αποφάσισαν να παίξουν ένα σουτ πέναλτι. Πρώτα η Σαρανταποδαρούσα ήταν τερματοφύλακας. Το Κοτόπουλο πέτυχε μόνο ένα γκολ. Μετά ήταν η σειρά του Κοτόπουλου να υπερασπιστεί το τέρμα.

##
Η Σαρανταποδαρούσα κλώτσησε τη μπάλα και πέτυχε. Η Σαρανταποδαρούσα ντρίμπλαρε τη μπάλα και πέτυχε. Η Σαρανταποδαρούσα έριξε μια κεφαλιά και πέτυχε. Η Σαρανταποδαρούσα πέτυχε πέντε γκολ.

##
Το Κοτόπουλο θύμωσε πολύ που είχε χάσει. Δεν ήξερε να χάνει. Η Σαρανταποδαρούσα ξεκίνησε να γελάει γιατί ο φίλος της έκανε τόση φασαρία.

##
Το Κοτόπουλο ήταν τόσο θυμωμένο που άνοιξε το ράμφος του και κατάπιε τη σαρανταποδαρούσα.

##
Όταν το Κοτόπουλο περπατούσε σπίτι, συνάντησε τη Μητέρα Σαρανταποδαρούσα. Η Μητέρα Σαρανταποδαρούσα ρώτησε: «Έχεις δει το παιδί μου;» Το Κοτόπουλο δεν είπε τίποτα. Η Μητέρα Σαρανταποδαρούσα ανησύχησε.

##
Τότε η Μητέρα Σαρανταποδαρούσα άκουσε μια πολύ μικρή φωνή. «Βοήθα με μαμά!» έκλαψε η φωνή. Η Μητέρα Σαρανταποδαρούσα κοίταξε γύρω και άκουσε προσεκτικά. Η φωνή ήρθε μέσα από το κοτόπουλο.

##
Η Μητέρα Σαρανταποδαρούσα φώναξε: «Χρησιμοποίησε την ιδιαίτερη δύναμή σου παιδί μου!» Η Σαρανταποδαρούσα έχει άσχημη μυρωδιά και απαίσια γεύση. Το Κοτόπουλο άρχισε να αισθάνεται άρρωστο.

##
Το Κοτόπουλο ρεύτηκε. Μετά κατάπιε και έφτυσε. Μετά φτερνίστηκε και έβηξε. Και έβηξε. Η σαρανταποδαρούσα ήταν αηδιαστική!

##
Το Κοτόπουλο έβηξε μέχρι που έβγαλε έξω τη Σαρανταποδαρούσα που ήταν στο στομάχι του. Η Μητέρα Σαρανταποδαρούσα και το παιδί της σκαρφάλωσαν σε ένα δέντρο για να κρυφτούν.

##
Από εκείνη τη μέρα και μετά, κοτόπουλα και σαρανταποδαρούσες ήταν εχθροί.

##
* License: [CC-BY]
* Text: Winny Asara
* Illustration: Magriet Brink
* Translation: Eleni Manou
* Language: el
