# နပျိုးသီးသည်တွမ်

##
တွမ်စွာ နပျိုးသီး အမှည့်တဗန်းကို ထမ်းလို့လာရေ။

##
တွမ်စွာ စျီး ထဲမာ နပျိုးသီးရောင်းဖို့ဖြစ်ပါရေ။

##
စျီးထဲက လူတိစွာ အသီးတိဝယ်နီကတ်ပါရေ။

##
ယေကေလေ့ တယောက်ချေပင် တွမ်ဘားက နပျိုးသီး ကို မဝယ်ကတ်။ သူရို့စွာ မမာ့တိရောင်းရေ နပျိုးသီးကိုရာဝယ်ရစွာ ကြိုက်ကတ်ရေ။

##
လူတိက ငါရို့ လူမှုဝန်းကျင်မာ မမာ့တိရာ အသီးဖလံတိရောင်းကတ်တေ။ ဇာပိုင်ယောကျ်ားမျိုးဂါးမသိ ဆိုပနာ ပြောကတ်တေ။

##
ယေကေလေ့ တွမ်က အရှုံးမပီးပါ။ ကျွန်တော့ နပျိုးသီးတိ ဝယ်ကတ်ပါ။ ချိုအီးနီရေ ကျွန်တော့နပျိုးသီးတိကို ဝယ်ကတ်ပါလို့ " လို့ ခေါ်ရောင်းရေ။

##
မ မာ့တယောက်စွာ ဗန်းထက်မာဟိရေ နပျိုးသီးတဖီးကိုယူလိုက်ပါရေ။ သူစွာ နပျိုးသီးကို သေချာ ကြည့်လိုက်ပါရေ။

##
မ မာ့ စွာ နပျိုးသီးတိကို ဝယ်လိုက်တေ။

##
လူတိ ဆိုင်တန်းဖက်ကို ပိုလို့ရောက်လာကတ်ပါရေ။ တွမ်ဘားက နပျိုးသီးကို ဝယ်လို့ စားကတ်ပါရေ။

##
ကောင်းမကြာခင် တွမ် နပျိုးသီးတိစွာ ကုန်လားခပါရေ။ တွမ်စွာ သူရရေ ဖေးသာတိကို ရွီတွက်လိုက်ပါရေ။

##
ပြီးရေခါ တွမ်စွာ သဘုံ၊ သကြားနန့် ပေါင်မုန့်တိ ဝယ်လိုက်ပါရေ။ သူ ယင်းဟင့်တိကို ဗန်းထဲကို ထည့်လိုက်ပါရေ။

##
တွမ်စွာ ဗန်းကို ဟန်ချက်ညီအောင် တင်ပနာ အိမ်ကိုပြန်လို့လားခပါရေ။

##
* License: [CC-BY]
* Text: Humphreys Odunga
* Illustration: Zablon Alex Nguku
* Translation: Khaing Mrat Thu
* Language: rki
