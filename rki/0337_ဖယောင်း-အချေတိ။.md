# ဖယောင်း အချေတိ။

##
ဟိုးအယင်ကခါ ပျော်ရွှင်ဖို့ကောင်းရေ မိသားစုတစုဟိပါရေ။

##
သူရို့စွာ တယောက်နန့်တယောက် တခါလေ့ ရန်မဖြစ်ကတ်ပါ။

##
ယေကေလေ့ သူရို့စွာ မီးနားကို တစ်ခါလေ့ လားခွင့် မရကတ်ပါ။

##
သူရို့စွာ အလုပ်ကို ညဖက်မာရာ လုပ်ကတ်ပါရေ။ ဇာဖြစ်လို့လေ့ဆိုကေ သူရို့စွာ ဖယောင်းနန့် လုပ်ထားလို့ဖြစ်ပါရေ။

##
ယေကေလေ့ သူရို့ထဲက ကလေချေ တယောက်စွာ နီရောင်ခြည်အောက်ကို လားချင်ရေ ဆန္ဒဟိပါရေ။

##
တရက်နိခါ သူလားချင်စိတ်တဝ ပြင်းပြလာပါရေ။ သူ့ညီချေတိကတော့ကေ သူ့ကို ဟန့်ကတ်ပါရေ။

##
ယေကေလေ့ တဝနောက်ကျလားခပါယာ။ သူစွာ ပူအားကြီးရေ နီရောင် ခြည်အောက်မာ အရည်ပျော်ကျလားခပါယာ။

##
ဖယောင်းချေတိစွာ အရည်ပျော်ကျလားခရေ သူ့အစ်ကို ကို ကြည့်ပြီးကေ တဝ ဝမ်းနည်းလားခကတ်ပါရေ။

##
ယေကေလေ့ သူရို့ အစီစဥ် တခုကို လုပ်ကတ်ပါရေ။ သူရို့ရေ အရည်ပျော်ကျလားခရေ ဖယောင်းခဲကိုယူပြီးကေ ငှက်တကောင်ပုံအဖြစ် ပြောင်းလိုက်ကတ်ပါရေ။

##
အရည်ပျော်ကျလားခရေ အစ်ကို ငှက်ဖယောင်းရုပ်ကြီးကို တောင်အမြင့်ကြီးမာ လားတင်လိုက်ကတ်ပါရေ။

##
နီထွက်လာရေ အချိန်မာ သူစွာ မိုးထဖက် အလင်းရောင်နန့်တတူ တေးခြင်းဆိုပြီးကေ ပျံလို့လားခပါရေ။

##
* License: [CC-BY]
* Text: Southern African Folktale
* Illustration: Wiehan de Jager
* Translation: Khaing Mrat Thu
* Language: rki
