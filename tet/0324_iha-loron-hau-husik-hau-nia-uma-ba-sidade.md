# Iha loron ha'u husik ha'u nia uma ba sidade

##
Bis nia para fatin ki'ik iha ha'u nia suku okupadu ho ema no bis sira ne'ebé nakonu. Iha rai, iha sasán barak liu-tan atu hatama. Konjak sira hakilar naran destinu bis sira atu ba.

##
"Sidade! Sidade! Ba Oeste!" Ha’u rona konjak ida hakilar. Ne’e mak bis ida ne'ebé ha'u presija atu foti.

##
Bis sidade nian besik atu nakonu, maibé ema barak mós sei dudu malu atu sa’e bis ne'e. Balun arruma sira nia mala iha bis nian parte okos. Balun seluk tau mala sira iha raga sira iha bis laran.

##
Pasajeiru foun sira kaer didi’ak sira nia tikete metin no buka dadaun fatin ba sira atu tuur iha bis ne'ebé nakonu. Feto sira halo sira nia oan ki'ik sira konfortavel ba viajen ne'ebé naruk.

##
Ha’u tur besik ba janela. Ema ne'ebé tuur iha ha'u nia sorin kaer metin hela plastiku kor matak ida. Nia hatais sandalla tuan ida, jaketa tuan ida, no nia sente nervozu.

##
Ha’u haree ba liur no realiza katak ha'u husik ha'u nia suku, fatin ne'ebé ha'u moris ba. Ha’u atu ba sidade boot.

##
Ema sa’e kompleta ona no pasajeiru sira tuur hotu ona. Vendedor ambulantes sira sei dudu sira nia aan tama ba bis laran atu fa’an sasán ba pasajeiru sira. Ema sira hotu hakilar naran sasán saida de'it mak disponivel atu fa’an. Sira nia liafuan sira komik ba ha'u.

##
Pasajeiru balun sosa bebida, seluk sosa snek ki'ik no komesa nata. Ba sira seluk ne'ebé laiha osan, hanesan ha'u, so haree de'it.

##
Atividade sira ne'e interrompe husi bis ninia lian, sinál ida katak ami prontu atu viajen. Konjak hakilar ba vendedor sira atu sai husi kareta.

##
Vendedor sira dudu malu atu sai husi bis. Balun fó fila osan restu ba vianjante sira. Seluk koko atu fa’an sasán balun tan iha momentu ikus.

##
Iha momentu bis ne'e husik fatin para nian, ha'u hateke ba liur husi janela. Ha’u hanoin karik ha'u sei fila fali ba ha'u nia suku aban-bainrua.

##
Bainhira viajen lao dadaun, bis laran sente manas loos. Ha’u taka ha'u nia matan espera atu toba.

##
Maibé ha'u nia hanoin fila fali ba ha'u nia uma. Karik ha'u nia mama sei seguru? Karik ha'u nia koellu foti osan ruma? Karik ha'u nia maun hanoin hetan atu rega ha'u nia ai-oan sira?

##
Iha dalan, ha'u hanoin hetan naran fatin ne'ebé uluk ha'u nia tiu hela ba iha sidade boot ne'e. Ha’u sei nafatin temi naran ne'e kuandu ha'u atu toba dadaun.

##
Oras sia depois, ha'u hadeer tanba iha lian maka’as no bolu pasajeiru sira atu fila ba ha'u nia suku. Ha’u kaer ha'u nia pasta ki'ik no haksoit sai husi bis.

##
Bis ne'ebé atu fila nakonu lalais loos. Lakleur nia sei fila ba fali leste. Buat ne'ebé importante tebes ba ha'u agora, mak atu buka ha'u nia tiu nia uma.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Aurelio da Costa
* Language: tet
