# Iha loron hau husik hau nia uma ba sidade

##
Bis nia para fatin kiik iha hau nia suku okupadu ho ema no bis sira neebe nakonu. Iha rai sasan barak liu-tan atu hatama. Konjak sira hakilar naran destinu bis sira atu ba.

##
"Sidade! Sidade! Ba Oeste!" Hau rona konjak ida hakilar. Nee mak bis ida neebe hau presija atu foti.

##
Bis sidade nian besik atu nakonu, maibe ema barak mos sei dudu malu atu sae bis nee. Balun arruma sira nia mala iha bis nia parte okos. Balun seluk tau mala sira iha raga sira iha bis laran.

##
Pasajeru foun sira kaer didiak sira nia tikete metin no buka dadaun fatin ba sira atu tuur iha bis neebe nakonu. Feto sira halo sira nia oan kiik sira konfortavel ba viajen neebe naruk.

##
Hau tur besik ba janela. Ema neebe tuur iha hau nia sorin kaer metin hela plastiku kor matak ida. Nia hatais sandala tuan ida, jaketa tuan ida, no nia sente nervozu.

##
Hau haree ba liur no realiza katak hau husik hau nia suku, fatin neebe hau moris ba. Hau atu ba sidade boot.

##
Ema sae kompleta ona no pasajeiru sira tuur hotu ona. Vendedor ambulantes sira sei dudu sira nia aan tama ba bis laran atu faan sasan ba pasajeiru sira. Ema sira hotu hakilar naran sasan saida deit mak disponivel atu faan. Sira nia liafuan sira komik ba hau.

##
Pasajeiru balun sosa bebida, seluk sosa snek kiik no komesa nata. Ba sira seluk neebe laiha osan, hanesan hau, so haree deit.

##
Atividade sira nee interromped husi bis ninia lian, sinal ida katak ami prontu atu viajen. Konjak hakilar ba vendedor sira atu sai husi kareta.

##
Vendedor sira dudu malu atu sai husi bis. Balun fo fila osan restu ba vianjante sira. Seluk koko atu faan sasan balun tan iha momentu ikus.

##
Iha momentu bis nee husik fatin para nian, hau hateke ba liur husi janela. Hau hanoin karik hau sei fila fali ba hau nia suku aban bainrua.

##
Bainhira viajen lao dadaun, bis laran sente manas los. Hau taka hau nia matan espera atu toba.

##
Maibe hau nia hanoin fila fali ba hau nia uma. Karik hau nia mama sei seguru? Karik hau nia koellu foti osan ruma? Karik hau nia maun hanoin hetan atu rega hau nia ai-oan sira?

##
Iha dalan, hau hanoin hetan naran fatin neebe uluk hau nia tiu hela ba iha sidade boot nee. Hau sei nafatin temi naran nee kuandu hau atu toba dadaun.

##
Oras sia depois, hau hadeer tanba iha lian makaas no bolu pasajeiru sira atu fila ba hau nia suku. Hau kaer hau nia pasta kiik no haksoit sai husi bis.

##
Bis neebe atu fila nakonu lalais los. Lakleur nia sei fila ba fali leste. Buat neebe importante tebes ba hau agora, mak atu buka hau nia tiu nia uma.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Aurelio da Costa
* Language: tet
