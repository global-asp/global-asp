# Tom vendedor hudi

##
Tom tutur hudi tasak sira iha travesa ida.

##
Tom ba merkadu atu fa’an hudi.

##
Ema sira iha merkadu sosa dadaun ai-fuan sira.

##
Maibé laiha sira ida mak sosa Tom ninia hudi. Sira prefere atu sosa ai-fuan husi feto sira seluk.

##
"Iha ami nia komunidade, so feto sira de'it mak fa'an ai-fuan," ema dehan. "Mane saida mak ne'e?" ema husu.

##
Maibé Tom la deziste. Nia bolu, "Sosa ha'u nia hudi! Sosa ha'u nia hudi tasak midar.

##
Feto ida hi'it sa'e hudi sira ne'e husi travesa. Nia haree didi’ak hudi sira ne'e.

##
Feto ne'e sosa hudi sira ne'e.

##
Ema barak liu-tan mai Tom nia fa'an fatin. Sira sosa Tom ninia hudi sira no han hudi sira ne'e.

##
Lakleur, travesa ne'e mamuk. Tom sura osan ne'ebé nia hetan.

##
Depois Tom sosa sabaun, masin-midar, no paun. Nia tau sasan hirak ne'e iha travesa.

##
Tom balansu travesa iha ninia ulun no ba uma.

##
* License: [CC-BY]
* Text: Humphreys Odunga
* Illustration: Zablon Alex Nguku
* Translation: Aurelio da Costa
* Language: tet
