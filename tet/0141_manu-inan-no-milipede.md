# Manu Inan no Milipede

##
Manu Inan no Milipede kolega diak. Maibe sira rua sempre kompete malu. Loron ida sira deside atu joga bola hodi haree se mak jogador diak tebes.

##
Sira ba iha kampu tebe bola nian no komesa sira nia jogu. Manu inan lalais liu. Manu inan tebe bola dook, maibe Milipede tebe dook liu-fali. Manu inan komesa sente iritadu.

##
Sira deside atu joga penaltu. Uluk nanain Milipede mak sai baliza. Manu inan hatama golu ida deit. Depois Manu inan nia tempu atu defende golu.

##
Milipede tebe bola no hatama golu.Milipede kedok no lori bola ba oin no hatama golu. Milipede ba kabesa bola no hatama golu. Milipede hatama golu lima.

##
Manu inan nervozu tamba nia lakon. Nia lakon aat. Milipede komesa hamnasa tanba nia kolega hirus no lamenta.

##
Manu inan hirus tebes neebe nia loke ninia ibun luan no tolan tiha milipede.

##
Bainhira manu inan lao fila uma, nia hasoru milipede nia inan. Milipede nia inan husu, "O haree hau nia oan ka?" Manu inan nee la dehan buat ida. Milipede nia inan sente preukupadu.

##
Depois milipede nia inan rona lian kiik ida. "Ajuda hau ama!" lian nee husu ho dezesperadu. Milipede nia inan hateke ba mai no rona didiak. Lian nee mai husi manu inan nia laran.

##
Milipede ninia inan hakilar, "Uza o nia forsa espesial hau nia oan!"Milipede bele halo iis dois no a gostu horrivel ida. Manu inan komesa sente moras.

##
Manu inan arota. Hafoin nia tafui sai. Depois nia fani no me'ar. No mear. Milipede nee horrivel!

##
Manu inan mear too mear sai milipede neebe iha ninia kabun laran. Milipede ninia inan no oan dolar sa'e ai-hun ida atu subar.

##
Husi momentu nee kedas, manu no milipede sira sai inimigu.

##
* License: [CC-BY]
* Text: Winny Asara
* Illustration: Magriet Brink
* Translation: Aurelio da Costa
* Language: tet
