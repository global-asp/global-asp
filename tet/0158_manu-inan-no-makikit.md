# Manu inan no Makikit

##
Iha tempu uluk, Manu Inan no Makikit belun diak. Sira hela ho paz ho manu sira seluk. Nein sira ida bele semo.

##
Loron ida, iha tempu hamlaha iha rai. Makikit tenke lao dookt tebes atu buka hahan. Nia fila mai kolen tebes. "Tenke iha dalan fasil liu ida atu viajen!" Makikit dehan.

##
Depois de toba-kalan ida neebe diak, Manu Inan iha planu brillante ida. Nia komesa rekolla ona manu fulun sira neebe monu husi sira nia belun manu seluk." Mai suku sira hamutuk iha ita nia fulun leten," nia dehan. "Talvez nee sei hafasil atu viajen."

##
Makikit mas ida mesak neebe iha daun, ho nunee nia komesa suku. Fofoun nia halo ba nia aan liras furak sira no semo aas tebes iha manu inan nia leten. Manu inan empresta daun nee maibe lakleur deit komesa sente kolen husi suku. Nia husik hela daun nee iha armariu no ba iha dapur atu prepara hahan ba ninia oan sira.

##
Maibe manu sira seluk haree tiha ona Makikit semo dook. Sira husu Manu Inan atu empresta ba sira daun hodi nunee sira bele halo liras ba sira nia aan. Lakleur iha manu barak tebes mak semo haleu kalohan leten.

##
Bainhira manu ikus liu fol-fila daun neebe sira empresta, Manu Inan laiha neba. Entaun ninia oan sira foti tiha daun nee no komesa halimar ho daun. Bainhira sira sente kole halimar ho jogu neebe sira halimar, sira husi hela daun iha rai-henek laran.

##
Iha loraik nee, Makikit fila. Nia husu daun nee atu hadia ninia-fulun balun neebe mamar tiha depois de ninia viajen. Manu Inan haree ba armariu. Nia buka iha dapur. Nia buka iha jardin. Maibe daun nee buka lahetan.

##
"Fo loron ida mai hau," Manu Inan harohan ba Makikit. "Depois o sei hadia o nia liras no semo dook tan hodi buka hahan." "Loron ida deit tan," Makikit dehan. "Se o lahetan daun nee, o tenke fo ba hau o nia oan sira ida nudar pagamentu."

##
Bainhira Makikit fila loron tuir mai, nia haree Manu Inan kee hela rai-henek, maibe laiha daun ida. Ho nunee Makikit semo badak lalais los no foti tiha manu oan sira nee ida. Nia semo lori dook tiha manu oan. Depois de nee, para-sempre, bainhira Makikit mosu, nia sei buka Manu Inan kee rai-henek buka hela daun nee.

##
Bainhira Makikit ninia lalatak monu ba rai, Manu Inan alerta ninia oan sira. "Sai husi rai maran no mamuk nee." No sira sei responde: "Ami la'os beikten. Ami sei halai."

##
* License: [CC-BY]
* Text: Ann Nduku
* Illustration: Wiehan de Jager
* Translation: Aurelio da Costa
* Language: tet
