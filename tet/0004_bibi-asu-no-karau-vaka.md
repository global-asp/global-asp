# Bibi, Asu, no Karau-Vaka

##
Bibi, Asu, no Karau-Vaka belun ne'ebé di’ak. Loron ida sira halo viajen ho taxi.

##
bainhira sira to'o iha fatin destinu, kondutór husu sira atu selu osan ba kustu viajen. Karau-Vaka selu ninia kustu viajen.

##
Asu selu liu oituan, tanba nia la iha osan rahun.

##
Kondutór ne'e atu fó Asu ninia osan restu maibé Bibi halai tiha la selu buat ida.

##
Kondutór ne’e nervozu tebes. Nia halai dook hodi la fó fila Asu nia osan restu.

##
Tanba ne'e, maske to'o ohin loron, Asu sempre halai bá besik kareta atu hateke tama ba kareta laran no buka tuir kondutór ne'ebé seidauk fó fila ninia osan.

##
Bibi halai dook husi kareta nia lian. Nia tauk karik ema sei kaer nia tanba nia la selu kustu viajen.

##
No karau-Vaka la preukupa bainhira kareta ida mai besik. Karau fóti tempu la'o neneik korta estrada tanba nia hatene katak nia seluk kompleta ninia kustu viajen.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Aurelio da Costa
* Language: tet
