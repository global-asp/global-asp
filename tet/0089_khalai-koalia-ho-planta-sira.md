# Khalai ko'alia ho planta sira

##
Ne’e mak Khalai. Nia tinan hitu. Ninia naran signifika ‘buat di’ak ida' iha ninia lian, Lubukusu.

##
Khalai hadeer no ko'alia ho sabraka hun. "Favor sabraka hun, aas sa'e ba no fó mai ami sabraka fuan tasak barak."

##
Khalai la'o ba eskola. Iha dalan nia ko'alia ho duut. "Duut favor, sai matak liu-tan no labele sai maran."

##
Khalai la’o liu ai-funan fui "Favor ai-funan, funan nafatin atu nune'e ha'u bele tau o iha ha'u nia fuuk."

##
Iha eskola, Khalai ko'alia ba ai-hun iha resintu nia klaran. "Favor ai-hun, fó sai sanak boot sira atu nune'e ami bele lee iha o nia mahon.

##
Khalai ko'alia ba ai-badak sira haleu ninia eskola. "Favor sai forte no hapara ema aat sira tama mai."

##
Bainhira Khalai fila ba uma husi eskola, nia vizita sabraka oan. "O nia sabraka fuan sira tasak ona?" Khalai husu.

##
"Sabraka sira ne'e sei verde nafatin," Khalai suspira. "Ha’u sei hasoru o aban sabraka hun," Khalai hateten." Karik depois o sei iha sabraka tasak mai ha'u!"

##
* License: [CC-BY]
* Text: Ursula Nafula
* Illustration: Jesse Pietersen
* Translation: Aurelio da Costa
* Language: tet
