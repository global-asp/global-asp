# Kastigu

##
Loron ida, mama iha ai-fuan barak.

##
"Bainhira mak ita han ai-fuan balun?" Ami husu. "Ita sei han ai-fuan iha kalan ne'e," mama dehan.

##
Ha'u nia maun Rahim kaan-teen. Nia koko hotu ai-fuan ida-idak. Nia han ai-fuan barak.

##
"Haree saída mak Rahim halo ona!" Ha’u nia alin ki'ik hakilar. "Rahim ne'e nakar no egoista," ha'u dehan.

##
Mama hirus Rahim.

##
Ami mós hirus Rahim. Maibé Rahim la sente nia sala.

##
"Mama sei la fó kastigu ba Rahim ka?" Alin ki'ik husu.

##
"Rahim, lakleur o sei sente sala," mama fó hanoin.

##
Rahim hahú sente moras.

##
"Ha'u nia kabun moras liu," Rahim bisu-bisu.

##
Mama hatene ida ne'e sei akontese. Ai-fuan mak kastigu hela Rahim!

##
Hafoin, Rahim husu deskulpa mai ami. "Ha'u sei la kaan-teen tan," nia promete. No ami hotu fiar nia.

##
* License: [CC-BY]
* Text: Adelheid Marie Bwire
* Illustration: Melany Pietersen
* Translation: Vitalina dos Santos
* Language: tet
