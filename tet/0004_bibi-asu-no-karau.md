# Bibi, Asu, no Karau

##
Bibi, Asu, no Karau belun neebe diak. Loron ida sira ba viajen ho taxi.

##
Bainhira sira to'o iha fatin destinu, kondutor husu sira atu selu osan ba kustu viajen. Karau selu ninia kustu viajen.

##
Asu selu liu oituan, tanba nia la iha osan korretu.

##
Kondutor ne'e atu fo Asu ninia osan restu bainhira bibi halai tiha sein selu buat ida.

##
Kondutor nee iritadu tebes. Nia halai dook sein fo fila Asu ninia osan restu.

##
Tanba ne'e, maske to'o ohin loron, Asu sempre halai ba besik kareta atu hateke tama ba kareta laran no buka tuir kondutor ne'ebe seidauk fo fila ninia osan.

##
Bibi halai dook husi kareta nia lian. Nia tauk karik nia sei hetan ka'er tanba nia la selu viajen nia kustu.

##
No karau la preukupa bainhira kareta ida mai besik. Karau foti tempu la'o neneik korta estrada tanba nia hatene nia seluk kompleta ninia kustu viajen.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Aurelio da Costa
* Language: tet
