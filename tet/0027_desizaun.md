# Desizaun

##
Hau nia suku iha problema barak. Ami halo lina naruk atu kuru bee husi torneira ida.

##
Ami hein hahan doasaun husi ema seluk.

##
Ami xave ami nia uma sira sedu tamba iha na'okten.

##
Labarik sira barak mak sai husi eskola.

##
Labarik feto klosan sira serbisu nudar ajudante iha suku seluk.

##
Labarik joven mane sira la'o ba mai bainhira sira seluk serbisu iha ema seluk nia to'os.

##
Bainhira anin huu, surat-tahan sira tara-aan iha ai-hun no parede.

##
Ema sira nia isin kanek tanba hetan ko'a husi vidru sira ne'ebe soe arbiru de'it.

##
Depois iha loron ida, torneira maran no ami nia bee fatin sira sai mamuk.

##
Hau nia aman la'o husi uma ida ba uma seluk husu ema sira atu tuir enkontru iha suku.

##
Ema sira halibur hamutuk iha ai-hun bo'ot ida nia okos no rona.

##
Hau nia aman hamriik no dehan, "Ami presija atu serbisu hamutuk hodi rezolve ami nia problema."

##
Juma ho idade ualu, tu'ur hela iha ai-tronku ida nia leten hakilar, "Hau bele ajuda hamoos."

##
Feto ida dehan, "Feto sira bele akompana hau atu kuda ai-han."

##
Mane seluk hamriik no dehan, " Mane sira sei ke'e posu ida."

##
Ami hotu hakilar ho lian ida, "Ita tenke muda ita nia moris." Husi loron nee kedas ami serbisu hamutuk atu rezolve problema sira.

##
* License: [CC-BY]
* Text: Ursula Nafula
* Illustration: Vusi Malindi
* Translation: Aurelio da Costa
* Language: tet
