# Andiswa Jogadór Fitun ida

##
Andiswa haree labarik mane sira halimar tebe-bola. Nia espera katak nia bele joga hamutuk mós ho sira. Nia husu ba treinadór karik nia bele treinu ho sira.

##
Treinadór tau liman ba ninia kanotak. "Iha ninia eskola, so labarik mane sira de'it mak hetan permisaun atu joga bola," nia dehan.

##
Labarik mane sira dehan ba nia atu ba joga netball. Sira dehan netball mak ba feto no tebe-bola ba labarik mane sira. Andiswa sente satiadu.

##
Loron tuir mai, eskola iha jogu tebe bola boot ida. Treinadór preokupa tanba ninia jogadór di’ak tebes moras no labele joga.

##
Andiswa halai ba treinadór no harohan ba nia atu husik nia joga. Treinadór lahatene saida mak nia atu halo. Depois nia deside katak Andiswa bele tama ho ekipa.

##
Jogu ne'e difisil. Laiha ema ida mak hatama golu iha meia-ora.

##
Durante parte segundu husi jogu nian, labarik mane ida passa bola ba Andiswa. Nia muda lalais loos ba baliza. Nia tebe bola maka’as no hatama golu ida.

##
Ema hotu kontente tebes. Husi loron ne'e kedas, labarik feto sira mos hetan permisaun atu joga bola iha eskola.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Aurelio da Costa
* Language: tet
