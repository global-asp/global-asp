# Sakima ninia kansaun

##
Sakima hela ho ninia inan-papa no ninia alin feto tinan 4. Sira hela iha ema riku ida ninia rai. Sira ninia uma du’ut mak ikus liu iha liña ai-hun sira.

##
Bainhira Sakima iha tinan 3, nia moras no lakon tiha ninia vizaun. Sakima labarik mane ida ne'ebé iha talentu tebes.

##
Sakima halo buat barak ne'ebé labarik mane idade neen seluk lahalo. Hanesan, nia bele tuur ho adultu seluk iha suku laran no diskute kona-ba asuntu importante sira.

##
Sakima ninia inan-papa servisu iha ema riku ne'e ninia uma. Sira sai husi uma sedu no fila tarde iha kalan. Sakima hela de'it iha uma ho ninia alin feto ki'ik.

##
Sakima gosta kanta muzika sira. Loron ida ninia inan husu nia, "O aprende kansaun sira ne'e husi ne'ebé, Sakima?"

##
Sakima hatan "Sira mosu de’it mai, mama. Hau rona sira iha ha'u nia ulun no depois ha'u kanta."

##
Sakima gosta kanta ba ninia alin feto ki'ik, bainhira nia sente hamlaha. Ninia alin feto sei rona nia kanta nia kansaun favoritu. Nia sei dansa tuir muzika nia ritmu relaxante ne'e.

##
"O bele kanta tan no bebeik, Sakima," ninia alin feto sei husu nia. Sakima sei aseita no kanta tutan bebeik.

##
Kalan ida bainhira ninia inan-aman fila uma, sira hotu nonok de'it. Sakima hatene katak iha buat balun ne'ebé laloos.

##
"Saida mak laloos, ama, apa?" Sakima husu. Sakima aprende katak ema riku ne'e nia oan mane lakon. Rai nain mane ne'e triste tebes no sente mesak de'it.

##
"Ha’u bele kanta ba nia. Nia bele sente kontente fila-fali," Sakima hateten ba ninia inan-papa. Maibé ninia inan-papa la-rona nia. "Nia ema riku tebes ida. O labarik matan delek ida. O hanoin o nia kansaun bele ajuda nia?"

##
Maske nune'e, Sakima la lakon esperansa. Ninia alin feto suporta nia. Nia dehan, "Sakima ninia kansaun halo ha'u sente kalma bainhira ha'u hamlaha. Kansaun sira ne'e sei halo ema riku ne'e mós sente kalma."

##
Loron tuir mai, Sakima husu ninia alin feto atu lori nia ba ema riku ne'e ninia uma.

##
Nia hamriik iha janela boot ida no okos no komesa kanta ninia kansaun favoritu. Neineik, ema riku ne'e ninia ulun komesa atu mosu liuhosi janela boot ne'e.

##
Ajudante sira hapara sá de'it mak sira halo hela. Sira rona ba Sakima ninia kansaun furak sira. Maibé ida husi sira dehan "Laiha ema ida mak bele konsola ita nia patraun. Labarik matan-aat ida ne'e hanoin nia bele konsola patraun ka?"

##
Sakima remata hananu ninia kansaun no fila atu ba uma. Maibé ema riku ne'e halai sai lalais no dehan," Favor ida kanta tan dala ida."

##
Iha momentu ne'e kedas, mane nain rua mai hulan ema ida iha maca leten. Sira hetan tiha ona ema riku ne'e ninia oan ne'ebé ema baku no husik hela iha estrada ninin.

##
Ema riku ne'e kontente tebes atu haree fila fali ninia oan mane. Nia rekompensa Sakima tanba konsola ona nia. Nia lori ninia oan mane no Sakima ba ospitál atu nune'e Sakima bele hetan fali ninia vizaun.

##
* License: [CC-BY]
* Text: Ursula Nafula
* Illustration: Peris Wachuka
* Translation: Aurelio da Costa
* Language: tet
