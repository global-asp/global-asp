# Sakima ninia kansaun

##
Sakima hela ho ninia inan-aman no ninia alin feto tinan 4. Sira hela iha ema riku ida ninia rai. Sira ninia uma duut mak ikus liu iha lina ai-hun sira.

##
Bainhira Sakima iha tinan 3, nia moras no lakon tiha ninia vizaun. Sakima labarik mane ida neebe iha talentu tebes.

##
Sakima halo buat barak neebe labarik mane idade neen seluk lahalo. Hanesan, nia bele tuur ho adultu seluk iha suku laran no diskute kona-ba asuntu importante sira.

##
Sakima ninia inan-aman serbisu iha ema riku ne'e ninia uma. Sira sai husi uma sedu no fila tarde iha kalan.Sakima hela deit iha uma ho ninia alin feto kiik.

##
Sakima gosta kanta muzika sira. Loron ida ninia inan husu nia, "O aprende kansaun sira nee husi neebe, Sakima?"

##
Sakima hatan" Sira mosu de"it mai, mama. Hau rona sira iha hau nia ulun no depois hau kanta."

##
Sakima gosta kanta ba ninia alin feto kiik, espesialmente se nia sente hamlaha. Ninia alin feto sei rona nia kanta nia kansaun favoritu. Nia sei dansa tuir muzika nia ritmu relaxante nee.

##
"O bele kanta tan no bebeik, Sakima," ninia alin feto sei husu nia. Sakima sei aseita no kanta tutan bebeik.

##
Kalan ida bainhira ninia inan-aman fila uma, sira hotu nonok deit. Sakima hatene katak iha buat balun ne'ebe lalos.

##
"Saida mak lalos, ama, apa?" Sakima husu. Sakima aprende katak ema riku nee nia oan mane lakon. Rai nain mane nee triste tebes no sente mesak deit.

##
"Hau bele kanta ba nia. Nia bele sente kontente fila-fali," Sakima hateten ba ninia inan-aman. Maibe ninia inan-aman la-rona nia."Nia ema riku tebes ida.O labarik matan delek ida.O hanoin o nia kansaun bele ajuda nia?"

##
Maske nunee, Sakima la lakon esperansa. Ninia alin feto suporta nia. Nia dehan, "Sakima ninia kansaun halo hau sente kalma bainhira hau hamlaha. Kansaun sira nee sei halo ema riku nee mos sente kalma."

##
Loron tuir mai, Sakima husu ninia alin feto atu lori nia ba ema riku nee ninia uma.

##
Nia hamriik iha janela boot ida no okos no komesa kanta ninia kansaun favoritu. Neineik, ema riku nee ninia ulun komesa atu mosu liuhosi janela boot ne'e.

##
Ajudante sira para sa-deit mak sira halo hela. Sira rona ba Sakima ninia kansaun furak sira. Maibe ida husi sira dehan "Laiha ema ida mak bele konsola ita nia patraun. Labarik matan-aat ida nee hanoin nia bele konsola patraun ka?"

##
Sakima remata hananu ninia kansaun no fila atu ba uma. Maibe ema riku nee halai sai lalais no dehan," Favor ida kanta tan dala ida."

##
Iha momentu nee kedas, mane nain rua mai hulan ema ida iha maca leten. Sira hetan tiha ona ema riku nee ninia oan neebe ema baku no husik hela iha estrada ninin.

##
Ema riku nee kontente tebes atu haree fila fali ninia oan mane. Nia rekompensa Sakima tamba konsola ona nia. Nia lori ninia oan mane no Sakima ba ospital atu nunee Sakima bele hetan fali ninia vizaun.

##
* License: [CC-BY]
* Text: Ursula Nafula
* Illustration: Peris Wachuka
* Translation: Aurelio da Costa
* Language: tet
