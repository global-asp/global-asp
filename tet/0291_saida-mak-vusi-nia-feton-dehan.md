# Saida mak Vusi nia feton dehan

##
Iha dadeer sedu ida Vusi ninia avó -feto bolu nia, "Vusi, favor foti manu tolun ida ne'e ba o nia inan-aman. Sira hakarak atu halo keek boot ida ba o nia feton ninia kazamentu."

##
Iha dalan ba ninia inan-aman sira nia uma, Vusi hasoru labarik mane rua ku'u hela ai-fuan. Labarik mane ida hadau manu-tolun husi Vusi no tiru ba ai-hun ida. Manu-tolun ne'e nakfera.

##
"Saida mak o halo tiha ona?" Vusi hakilar. "Manu-tolun ida ne'e atu halo keek ida. Keek ne'e atu halo ba ha'u nia feton ninia kazamentu. Saida mak ha'u nia feton sei hatete se karik la iha keek kazamentu nian?"

##
Labarik mane husu deskulpa tanba goza ona Vusi." Ami labele ajuda ho keek ne'e, maibé ida ne'e mak ai-tonka hodi la'o nian ba o nia feton," labarik mane ida dehan. Vusi kontinua ninia viajen.

##
Tuir dalan nia hasoru mane nain rua harii hela uma. "Ami bele uza ai-sanak forte ne'e?. Maibé ai-sanak ne'e la forte atu uza ba harii uma, no ai-sanak ne'e tohar.

##
"Saida mak o halo tiha ona?" Vusi hakilar." Ai-sanak ne'e prezente ida ba ha'u nia feton. Ema sira kuu aifuan mak fó ba ha'u ai-sanak ne'e tanba sira mak harahun tiha manu-tolun ne'ebé atu uza ba kek. Kek ne'e ba ha'u nia feton ninia kazamentu. Agora laiha ona manu-tolun, laiha kek, no laiha prezente. Saida mak ha'u nia feton sei hatete?"

##
Karpinteiru sira sente triste tanba sira halo tohar tiha ai-sana ne'e. "Ami labele ajuda ho keek ne'e, maibé ida ne'e mak duut halo uma nian ba o nia feton," mane karpinteiru ida dehan. No Vusi kontinua ninia viajen.

##
Tuir dalan, Vusi hasoru to’os nain ida no karau ida." Duut gostu ida, ha'u bele nata oituan?" karau ne'e husu. Maibé duut ne'e gostu tebes entaun karau ne'e han hotu kedas.

##
"Saida mak o halo tiha ona?" Vusi hakilar. "Duut ne'e prezente ida ba ha'u nia fetin. Karpinteiru sira mak fó mai ha'u tanba sira halo tohar tiha ai-sanak ne'ebé ema sira kuu ai-fuan fó. Ema sira kuu ai-fuan ne'e fó ai-sanak mai ha'u tanba sira harahun manu-tolun atu uza halo kek ba ha'u nia feton. Kek ne'e atu halo ba ha'u nia feton ninia kazamentu. Agora laiha ona manu-tolun, laiha kek, no laiha prezente. Saida mak ha'u nia feton sei dehan?

##
Karau ne'e sente triste tanba nia kanten. To'os nain ne'e konkorda atu karau ne'e ba ho Vusi nu'udar prezente ida ba ninia feton. Ho nune'e Vusi kontinua la'o.

##
Maibé karau ne'e halai fila ba to'os nain iha tempu han kalan. No Vusi la’o lakon iha nia dalan fila. Nia to’o tarde ba ninia feton nia kazamentu. Konvidadu sira hotu han tiha ona.

##
"Saida mak ha'u sei halo?" Vusi hakilar. Karau ne'ebé halai fila ne'e hanesan prezente troka ba duut ne'ebé karpinteiru sira fó ba ha'u tanba sira halo tohar ai-sanak husi ema sira ne'ebé kuu ai-fuan. Ema sira kuu ai-fuan ne'e fó ai-sanak ba ha'u tanba sira harahun manu-tolun atu uza ba halo kek. Kek ne'e ba ha'u nia feton ninia kazamentu. Agora laiha ona manu-tolun, laiha kek, no laiha prezente."

##
Vusi ninia feton hanoin oituan, depois nia dehan, "Vusi ha'u nia nan, ha'u la preukupa ho prezente sira ne'e. Hau la preukupa ho kek ne'e mós! Ita hotu iha ne'e, ha'u kontente. Agora hatais ba o nia ropa furak sira no mai hamutuk ita selebra loron ida ne'e!" no ida ne'e mak Vusi halo duni.

##
* License: [CC-BY]
* Text: Nina Orange
* Illustration: Wiehan de Jager
* Translation: Aurelio da Costa
* Language: tet
