# Saida mak Vusi ninia feton dehan

##
Iha dadeer sedu ida Vusi ninia avo feto bolu nia, "Vusi, favor foti manu tolun ida nee ba o nia inan-aman. Sira hakarak atu halo keek boot ida ba o nia feton ninia kazamentu."

##
Iha dalan ba ninia inan-aman sira nia uma, Vusi hasoru labarik mane rua ku'u hela ai-fuan. Labarik mane ida hadau manu-tolun husi Vusi no tiru ba ai-hun ida. Manu-tolun nee nakfera.

##
"Saida mak o halo tiha ona?" Vusi hakilar. "Manu-tolun ida nee atu halo keek ida. Keek nee atu halo ba hau nia feton ninia kazamentu. Saida mak hau nia feton sei hatete se karik la iha keek kazamentu nian?"

##
Labarik mane husu deskulpa tanba goza ona Vusi." Ami labele ajuda ho keek nee, maibe ida nee mak ai-tonka hodi la'o nian ba o nia feton," labarik mane ida dehan. Vusi kontinua ninia viajen.

##
Tuir dalan nia hasoru mane nain rua harii hela uma. "Ami bele uza ai-sanak forte nee?. Maibe ai-sanak nee la forte atu uza ba harii uma, no ai-sanak nee tohar.

##
"Saida mak o halo tiha ona?" Vusi hakilar." Ai-sanak nee prezente ida ba hau nia feton. Ema sira kuu aifuan mak fo ba hau ai-sanak nee tanba sira mak harahun tiha manu-tolun neebe atu uza ba kek. Kek nee ba hau nia feton ninia kazamentu. Agora laiha ona manu-tolun, laiha kek, no laiha prezente. Saida mak hau nia feton sei hatete?"

##
Karpinteiru sira sente triste tanba sira harahun tiha ai-sana nee. "Ami labele ajuda ho keek nee, maibe ida nee mak duut halo uma nian ba o nia feton," mane karpinteiru ida dehan. No Vusi kontinua ninia viajen.

##
Tuir dalan, Vusi hasoru toos nain ida no karau ida." Duut gostu ida, hau bele nata oituan?" karau nee husu. Maibe duut nee gostu tebes entaun karau nee han hotu kedas.

##
"Saida mak o halo tiha ona?" Vusi hakilar. "Duut nee prezente ida ba hau nia fetin. Karpinteiru sira mak fo mai hau tanba sira halo tohar tiha ai-sanak neebe ema sira kuu ai-fuan fo. Ema sira kuu ai-fuan nee fo ai-sanak mai hau tanba sira harahun manu-tolun atu uza halo kek ba hau nia feton. Kek nee atu halo ba hau nia feton ninia kazamentu. Agora laiha ona manu-tolun, laiha kek, no laiha prezente. Saida mak hau nia feton sei dehan?

##
Karau nee sente triste tanba nia kanten. To'os nain nee konkorda atu karau nee ba ho Vusi nudar prezente ida ba ninia feton. Ho nunee Vusi kontinua la'o.

##
Maibe karau nee halai fila ba to'os nain iha tempu han kalan. No Vusi lao lakon iha nia dalan fila. Nia too tarde ba ninia feton nia kazamentu. Konvidadu sira hotu han tiha ona.

##
"Saida mak hau sei halo?" Vusi hakilar. Karau neebe halai fila nee hanesan prezente troka ba duut neebe karpinteiru sira fo ba hau tanba sira halo tohar ai-sanak husi ema sira neebe kuu ai-fuan. Ema sira kuu ai-fuan nee fo ai-sanak ba hau tanba sira harahun manu-tolun atu uza ba halo kek. Kek nee ba hau nia feton ninia kazamentu. Agora laiha ona manu-tolun, laiha kek, no laiha prezente."

##
Vusi ninia feton hanoin oituan, depois nia dehan, "Vusi hau nia nan, hau la preukupa ho prezente sira nee. Hau la preukupa ho kek nee mos! Ita hotu iha nee, hau kontente. Agora hatais ba o nia ropa furak sira no mai hamutuk ita selebra loron ida nee!" no ida nee mak Vusi halo duni.

##
* License: [CC-BY]
* Text: Nina Orange
* Illustration: Wiehan de Jager
* Translation: Aurelio da Costa
* Language: tet
