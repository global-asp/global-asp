# 球星安迪斯瓦

##
安迪斯瓦好鍾意睇班男仔踢波，佢幾咁希望自己都可以加入佢哋啦！佢走去問教練，自己可唔可以同班男仔一齊訓練。

##
教練兩隻手叉住條腰，擰晒頭話：“喺呢間學校度，只有男仔先可以踢波㗎。”

##
班男仔就等安迪斯瓦去玩投球。佢哋覺得，女仔應該玩投球，踢波係男仔嘅運動。安迪斯瓦好唔開心。

##
第二日，學校中要攪場好大嘅足球比賽。教練就有啲擔心，因為隊中最勁嘅球員病咗，冇辦法上場。

##
安迪斯瓦走咗去教練嗰便，求吓佢俾次機會自己替補上場。教練仲心大心細，最屘佢決定俾次機會安迪斯瓦試吓。

##
比賽好激烈，半場結束咗之後，兩隊都冇入球。

##
比賽嘅下半場，一個男仔傳咗個波俾安迪斯瓦，安迪斯瓦飛咁快對住龍門走去，大力一踢，入咗啦！

##
全場都癲咗啦！由嗰日開始，女仔就可以喺學校度踢波啦。

##
* License: [CC-BY-NC]
* Text: Eden Daniels
* Illustration: Eden Daniels
* Translation: dohliam
* Language: yue
