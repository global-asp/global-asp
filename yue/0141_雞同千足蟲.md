# 雞同千足蟲

##
雞同千足蟲係好朋友嚟，但係佢哋乜都鬥一餐。有日，佢哋決定搞場踢波比賽，睇吓邊個係最勁嘅球員。

##
佢哋去咗球場，開始比賽。雞走得飛噉快，但係千足蟲走得更加快。雞將個波踢到好遠，但係千足蟲踢到更加遠。雞開始有啲悶悶不樂。

##
最後，佢哋決定嚟一場十二碼大戰。喺第一輪，千足蟲守龍門，雞淨係攞到一分。然之後，喺第二輪，雞就做龍門。

##
千足蟲大力一踢，個波入咗。千足蟲運球飛快，又入咗一球。千足蟲跳咗起上嚟，頂咗個頭鎚，又得咗一分。千足蟲一共得咗五分。

##
雞輸咗就好嬲。千足蟲哈哈大笑，因為佢嘅朋友輸咗波，就發爛渣。

##
雞嬲到飛起，佢擘開個口，一啖就吞咗條千足蟲落去。

##
雞返屋企路上，遇到千足蟲嘅媽咪。千足蟲媽咪就問佢：「你有冇見到我個仔？」雞乜都冇講，千足蟲媽咪就好擔心。

##
千足蟲媽咪突然間聽到把好微弱嘅聲音：「快啲嚟幫我吖，媽咪！」千足蟲媽咪睇吓周圍，認真聽住，把聲係由雞身入面傳出嚟㗎。

##
千足蟲媽咪大叫道：「快啲用你嘅神力！」千足蟲會產生一種好難聞嘅味道，會令到雞作嘔。

##
雞打咗思噎，咕嚕咕嚕想作嘔，又打乞嗤又咳。千足蟲太嘔心喇！

##
雞不停噉咳，直到胃入面條千足蟲咳咗出嚟為止。千足蟲媽咪同個仔急住爬上樹，匿埋咗。

##
由嗰個時候開始，雞同千足蟲就變成敵人嘞。

##
* License: [CC-BY]
* Text: Winny Asara
* Illustration: Winny Asara
* Translation: dohliam
* Language: yue
