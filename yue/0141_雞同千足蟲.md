# 雞同千足蟲

##
雞同千足蟲係好朋友嚟㗎，但係佢哋又成日競爭。有日，佢哋決定攪場踢波比賽，睇吓邊個係最勁嘅球員。

##
佢哋去咗波場，開始比賽。雞走得飛噉快，但係千足蟲走得更加快。雞將個波踢到好遠，但係千足蟲踢到更加遠。雞開始有啲悶悶不樂。

##
最後，佢哋決定嚟一場十二碼大戰。第一輪中，千足蟲當龍門，雞淨攞到咗一分。然之後，喺第二輪中，雞就做龍門。

##
千足蟲猛噉一踢，波入咗。千足蟲運球飛快，又入咗一波。千足蟲跳咗起上嚟，打咗個頭球，又得咗一分。千足蟲一共得咗五分。

##
雞執輸咗，佢好嬲。千足蟲哈哈大笑，因為佢嘅朋友輸咗波，就發爛渣。

##
雞嬲到飛起，佢擘開個口，一啖就吞咗條千足蟲落去。

##
雞翻屋企路上，遇到咗千足蟲嘅媽咪。千足蟲媽咪就問佢：“你見到我個仔喇嘛？”雞乜都冇講，千足蟲媽咪就好擔心。

##
千足蟲媽咪突然間聽到咗把好微弱嘅聲音：“快啲嚟幫我吖，媽咪！”千足蟲媽咪睇吓睇周圍，認真聽住，把聲係由雞身入便傳出嚟㗎。

##
千足蟲媽咪大叫道：“快啲用你嘅神力！”千足蟲會產生一種好難聞嘅味道，會令到雞作嘔。

##
雞打咗思噎，咕嚕咕嚕想作嘔，又打乞嗤又打咳。千足蟲太肉酸喇！

##
雞不停噉咳，直到胃入便條千足蟲咳咗出嚟為止。千足蟲媽咪同個仔急住爬上樹，匿埋咗。

##
由嗰個時候開始，雞同千足蟲就變成敵人嘞。

##
* License: [CC-BY]
* Text: Winny Asara
* Illustration: Winny Asara
* Translation: dohliam
* Language: yue
