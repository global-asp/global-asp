# 阿南西與智慧

##
好耐好耐之前，人類乜都唔識。
佢哋唔識點耕田織布，亦都唔識點做鐵嘢。
因為天上嘅尼亞美神將世界所有智慧都柄埋响個瓦煲入面。

##
有日，尼亞美決定將智慧瓦煲交俾蜘蛛神阿南西。
每次阿南西打開瓦煲睇入去，佢就會學到新嘢，真係好興奮！

##
貪心嘅阿南西同自己講，
「我將瓦煲擺响樹頂上面，噉樣所有嘅智慧都剩係屬於我嘅！」
所以，佢織咗條長長嘅絲線出嚟，將瓦煲纊實，然後將絲線另外一端綁住响自己個肚度。
佢開始擒上嗰棵樹，
但係瓦煲成日撞到自己隻腳，擒起上嚟好辛苦。

##
阿南西個仔由樹底下乜都見到晒啦。
佢同阿南西講，「將瓦煲孭住喺背脊上面咪就更加容易囉？」
於是乎阿南西就孭起咗個瓦煲，果然容易好多。

##
阿南西好快就爬到樹頂上。
但係佢突然諗到一個問題：
「世界所有嘅智慧而家應該係屬於我嘅啦，但係頭先我個仔竟然叻過我嘞喎！」
阿南西激到爭啲跳起上嚟，佢嬲到竟然將個瓦煲掟到地下。

##
瓦煲一落地就變成碎片。
瓦煲打爛咗，世界所有嘅智慧亦都走咗出嚟，等大家自由分享。
就係噉，世界嘅人民先至學識點耕田、點織布，點打鐵做鐵器，仲有所有而家啲人識做嘅一切。

##
* License: [CC-BY]
* Text: Ghanaian folktale
* Illustration: Wiehan de Jager
* Translation: dohliam
* Language: yue
