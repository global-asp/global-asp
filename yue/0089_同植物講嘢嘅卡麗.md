# 同植物講嘢嘅卡麗

##
呢個係卡麗。佢今年七歲。喺肯雅嘅當地方言入面，呢個名係「好人」嘅意思。

##
卡麗朝頭早瞓醒，同棵橙樹講：「橙樹吖，唔該你快高長大啦，生啲又大又甜嘅橙俾我哋！」

##
喺卡麗行路返學嘅路上佢就同草地講：「草地吖，唔該你一定要生綠啲，唔好枯乾晒吖。」

##
卡麗路過啲野花，佢就同啲野花講：「野花吖，唔該你哋一路開花唔好停啦，等我可以將你放喺頭上面。」

##
喺學校度，卡麗同操場中間嘅小樹就話：「小樹吖，唔該你生多啲又粗又大嘅樹枝啦，噉我哋就可以喺樹蔭中讀書啦。」

##
卡麗仲同學校左近嘅灌木叢就話：「灌木吖，唔該你哋生得強壯啲，噉啲衰人就唔入到嚟學校啦。」

##
當卡麗由學校返到屋企，佢又去睇吓棵橙樹，問佢話：「你啲橙熟未呀？」

##
卡麗唉聲嘆氣噉話：「啲橙仔仲係綠色嘅，我聽日再嚟睇吓你啦！或者聽日你就會俾隻又熟又甜嘅橙我嘞！」

##
* License: [CC-BY]
* Text: Ursula Nafula
* Illustration: Jesse Pietersen
* Translation: dohliam
* Language: yue
