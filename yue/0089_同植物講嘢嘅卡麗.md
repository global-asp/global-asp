# 同植物講嘢嘅卡麗

##
呢個係卡麗。佢今年七歲。喺肯雅嘅當地方言入便，呢個名係“好人”嘅意思。

##
卡麗朝頭早醒翻嚟，同樖橙樹就話：“橙樹吖，唔該你快高長大啦，俾我哋結好多又大又甜嘅橙仔！”

##
喺卡麗行路翻學嘅路上佢就同草地講嘢話：“草地吖，唔該你一定要生到綠茵茵㗎，唔好乾枯晒啦。”

##
卡麗路過啲野花，佢就同啲野花講：“野花吖，唔該你哋盡情噉開放啦，噉我可以喺我頭髮上面夾住你哋啦。”

##
喺學校度，卡麗同操場中間嘅小樹就話：“小樹吖，唔該你快啲生出枝葉㗎，噉我哋就可以喺樹蔭中讀書啦。”

##
卡麗仲同學校左近嘅灌木叢就話：“灌木吖，唔該你哋一定要生到壯壯㗎，噉衰人就唔入得嚟學校啦。”

##
當卡麗由學校翻到屋企，佢又去睇吓樖橙樹，問佢話：“你結咗橙仔未呀？”

##
卡麗歎咗啖氣就話：“啲橙仔仲係綠色嘅，我聽日再嚟睇吓你啦！或者聽日你就會俾隻又大又甜嘅橙仔我嘞！”

##
* License: [CC-BY]
* Text: Ursula Nafula
* Illustration: Jesse Pietersen
* Translation: dohliam
* Language: yue
