# 蠟做嘅細路仔

##
好耐好耐之前，有一個好快樂嘅家庭。

##
班細路仔從來都唔會打交，仲成日喺屋企同埋農田度幫爹哋媽咪做嘢。

##
但係佢哋唔准靠近火。

##
佢哋淨係可以喺夜晚黑做嘢。冇計啦，因為佢哋都係用蠟做嘅！

##
但係其中一個男仔好想出去，感受一下陽光。

##
有一日，佢終於忍唔住啦。雖然兄弟都警告過佢......

##
但係已經太遲啦！佢喺炎熱嘅太陽底下融咗。

##
其他蠟做嘅細路仔見到佢哋嘅兄弟逐漸融化、消失，非常之傷心。

##
但係佢哋諗出咗一個好辦法：就係將融化咗嗰嚿蠟捻成咗一隻雀仔。

##
佢哋將變成雀仔嘅兄弟帶去一座高山上面。

##
太陽慢慢升起，佢一路迎向晨光唱歌，一路遠走高飛。

##
* License: [CC-BY]
* Text: Southern African Folktale
* Illustration: Wiehan de Jager
* Translation: dohliam
* Language: yue
