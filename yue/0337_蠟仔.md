# 蠟仔

##
好耐好耐之前，有一家人好快樂噉一齊住。

##
班細路仔從來都唔會打交，仲成日幫手爹地媽咪喺屋企同埋農田度做嘢。

##
但係佢哋唔准靠近火。

##
佢哋淨可以喺晚上做嘢。冇計啦，因為佢哋都係用蠟做嘅！

##
但係其中之一個男仔好想出門，佢想去到太陽底下睇吓。

##
有一日，佢終於頂唔順啦。雖然兄弟都警告過佢......

##
但係已經太遲啦！佢喺炎熱嘅太陽底下融化咗。

##
其他蠟做嘅細路仔見到佢哋嘅兄弟融化消失咗，非常之傷心。

##
但係佢哋諗出咗一個好辦法：佢哋將熔化咗嗰嚿蠟捻成咗一隻雀仔。

##
佢哋將變成雀仔嘅兄弟帶到咗一座高山上面。

##
等到太陽升起上嚟，佢一路迎晨光一路唱歌，就飛走咗。

##
* License: [CC-BY]
* Text: Southern African Folktale
* Illustration: Wiehan de Jager
* Translation: dohliam
* Language: yue
