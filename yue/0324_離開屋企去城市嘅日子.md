# 離開屋企去城市嘅日子

##
我條村嘅小巴士車站車水馬龍，非常之熱鬧，地下仲擺滿晒要裝車嘅貨物，售票員嗌住每架車開往嘅方向。

##
我聽到售票員叫“入城啦！入城啦！往西去！”呢架就係我要乘坐嘅大車。

##
去到城市嘅大車幾乎坐滿晒人，但係仲有大把人不停噉想擠入嚟。佢哋就擺行李放喺車頂處，仲有啲人擺行李放喺車廂入便嘅架上面。

##
班啱啱上車嘅乘客緊緊噉捉住自己嘅車飛，喺擠逼嘅車廂入便搵位坐，班帶住細蚊仔嘅婦女都幫佢哋喺位入便坐穩。

##
我就擠到咗個靠窗嘅位度。隔籬嘅乘客緊緊捉住個綠色膠袋。佢著住對舊人字拖同埋件爛爛嘅外套，睇嚟好緊張。

##
我望吓窗外，噉先至留意到，我正喺度離開緊我响度長大嘅村，我要去到城市啦！

##
啲貨都裝完晒嘞，班乘客亦都坐好晒。班小販仲喺度努力想擠入車度，向乘客大聲叫賣住啲貨品。佢哋嘅說話對我嚟講聽落嚟好好笑㗎。

##
有啲乘客買咗飲品，仲有啲乘客買咗零食，拆開咗嚟食。好似我一樣冇錢嘅人都淨係可以睇住佢哋食。

##
司機㩒咗幾次喇叭，要出發囉。售票員嗌住班小販快啲落車。

##
班小販推推㧬㧬落咗車。啲客仲喺度忙緊搵零錢，仲有啲人賴住想最後再做筆生意。

##
大車慢慢離開咗車站，我望住窗外，唔知道今後會唔會有機會翻嚟喇。

##
旅程漸漸展開，車入便慢慢變熱起上嚟，我瞇埋雙眼，想瞌吓眼瞓。

##
但係我仲心思思諗住屋企。我媽咪會唔會安全呀？我養嘅兔仔會賣得幾多錢呀？我細佬會唔會記得俾小樹苗淋水呀？

##
喺路上，我努力記住我叔叔住喺城市度嘅地址。我迷迷懵噉講住地址，淰淰瞓著咗。

##
過咗九個鐘，我被售票員嘅叫聲嘈醒咗，佢喺度嗌緊乘客坐車翻條村。我一拃捉住包包，跳咗落車。

##
回程嘅大車好快就坐滿晒人，冇幾耐就要開翻東邊嘅村莊去啦。對我嚟講，而家最緊要嘅事就係要搵到我叔叔間屋。

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: dohliam
* Language: yue
