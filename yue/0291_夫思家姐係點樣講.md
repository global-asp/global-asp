# 夫思家姐係點樣講

##
一日朝頭早，夫思嘅嫲嫲叫佢過嚟就話：“夫思，你帶住呢隻雞蛋去你老竇老母嗰便啦！你家姐行婚禮，佢哋想幫佢做個大蛋糕。”

##
夫思帶住隻雞蛋出發，佢喺路上遇到咗兩個正喺度摘緊生果嘅男仔。其中之一個男仔捉到隻雞蛋，掟咗過去樖果樹嗰便，噉隻雞蛋咪就掟爛咗。

##
夫思叫咗出嚟：“你攪咩嘢呀？嗰隻雞蛋係攞嚟做蛋糕嘅，呢個蛋糕係送俾我家姐結婚嘅禮物。冇咗蛋糕，我家姐會點講呀？”

##
兩個男仔整蠱咗夫思覺得好對佢唔住。其中之一個男仔就話：“我哋冇辦法幫你做蛋糕，但係我哋呢度有條木棍，可以送俾你姐姐。”噉夫思就帶上咗條木棍，繼續上路。

##
夫思喺路上又碰到咗兩個起緊屋嘅工人。其中之一個工人就問佢：“我哋可唔可以借用吓你條木棍呀？”但係條木棍唔係好實淨，咪就斷咗啦。

##
夫思叫咗出嚟：“你攪咩嘢呀？條木棍係摘生果嘅人送俾我嘅，因為佢哋打爛咗攞嚟做蛋糕嘅雞蛋。嗰個蛋糕係送俾我家姐行婚禮嘅禮物。而家隻雞蛋都冇晒，個蛋糕都冇晒，份禮物都冇晒，噉我家姐會點講呀？”

##
起屋工人覺得好對唔住夫思，因為佢哋整斷咗佢條木棍。其中之一個工人就話：“我哋冇辦法幫住做蛋糕，但我呢度有啲茅草，可以送俾你姐姐。”噉夫思就帶上咗茅草，繼續上路。

##
喺路上，夫思遇到咗個農夫同佢隻奶牛。隻奶牛就話：“幾靚嘅茅草吖！我可唔可以試吓？”但係茅草太好味啦，奶牛一啖就全部都食晒啦！

##
夫思叫咗出嚟：“你攪咩嘢呀？嗰啲茅草係俾我家姐嘅禮物。起屋工人俾咗嗰啲茅草我，係因為佢哋整斷咗摘生果嘅人俾我嘅木棍。摘生果嘅人俾咗條木棍我，又係因為佢哋打爛咗攞嚟做蛋糕嘅雞蛋。隻蛋糕係俾我家姐行婚禮嘅禮物。而家隻雞蛋都冇晒，個蛋糕都冇晒，份禮物都冇晒，我家姐會點講呀？”

##
奶牛好對唔住，因為佢太過自私啦。農夫就決定俾奶牛跟住夫思行，作為送俾佢家姐嘅禮物。噉夫思就領住隻奶牛，繼續上路啦。

##
但係，到咗食晚飯嘅時候，隻奶牛走翻咗農場嘞，夫思亦都係途中蕩失路。佢好夜先至到家姐嘅婚禮度，嗰陣時啲客都已經喺度食緊飯囉。

##
夫思叫咗出嚟：“點算好呀？隻奶牛本來係農夫送俾我嘅禮物，因為奶牛食咗起屋工人俾我嘅茅草。起屋工人俾茅草我，係因為佢哋整斷咗摘生果嘅人俾我嘅木棍。摘生果嘅人俾咗條木棍我，係因為佢哋打爛咗攞嚟做蛋糕嘅雞蛋。嗰個蛋糕係俾我家姐行婚禮嘅禮物。而家隻雞蛋都冇晒，個蛋糕都冇晒，份禮物都冇晒。”

##
夫思嘅家姐諗咗一陣，就話：“夫思，我親愛嘅細佬，我唔志在有冇份禮物。我都唔介意有冇個蛋糕。我哋今日聚埋一齊，我就已經好開心啦。你快啲著埋飲衫，同我哋一齊慶祝啦！”噉佢家姐係點樣講，夫思咪就照做囉。

##
* License: [CC-BY]
* Text: Nina Orange
* Illustration: Wiehan de Jager
* Translation: dohliam
* Language: yue
