# 點解河馬冇毛

##
有一日，兔仔喺河邊散吓步。

##
河馬咁啱都喺度，一路行行吓，一路搵啲好味嘅野草嚟食。

##
河馬冇見到兔仔，一唔小心就踩親兔仔隻腳。兔仔鬧住河馬大嗌：「衰河馬！你冇見到你踩親我隻腳咩？」

##
河馬急住同兔仔道歉：「真係唔好意思，老友！我睇唔到你！請原諒我啦！」兔仔唔肯聽河馬解釋，好嬲噉鬧河馬：「你肯定係有心踩親我㗎！總有一日你會受到懲罰！」

##
兔仔去搵火，就對火話：「趁河馬出水嚟食草嘅時候，向佢放把火啦。佢竟然夠膽踩我隻腳。」火回答佢話：「冇問題，老友記！我即刻去照你講嘅做。」

##
過咗陣，河馬正喺離河岸好遠嘅地方食草。「哄」嘅一聲，火突然間燒起上嚟，燒到河馬身上。

##
河馬大嗌，急住向河邊走去，但係佢嘅毛已經燒到冇晒。河馬好傷心噉話：「我嘅毛全部被火燒晒！你燒晒我啲毛！全部唔見咗！我好靚嘅毛！」

##
河馬嘅毛燒咗，兔仔就好高興。直到今日，河馬都唔敢離河岸太遠，因為佢驚又要被火燒啦。

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: dohliam
* Language: yue
