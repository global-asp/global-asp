# 懲罰

##
有一日，媽咪買咗好多生果。

##
我哋問：「幾時可以食生果呀？」媽咪就話：「我哋今晚先有得食。」

##
我大佬拉希姆好貪心，樣樣生果都想試吓，結果食咗好多。

##
細佬大叫：「睇吓拉希姆做嘅好事！」我就跟住話：「拉希姆好曳好自私。」

##
媽咪好嬲拉希姆。

##
我哋亦都好嬲拉希姆，但係拉希姆一啲都唔慚愧。

##
小細佬就問：「你會唔會罰拉希姆呀？」

##
媽咪就警告拉希姆：「你好快就會後悔㗎啦。」

##
冇幾耐，拉希姆果然開始唔舒服。

##
拉希姆細細聲話：「我個肚好痛呀。」

##
媽咪預咗會噉樣嘅。拉希姆正受到生果嘅懲罰！

##
後來，拉希姆同我哋道歉話：「我以後唔會再咁貪心㗎喇。」我哋全部人都相信佢。

##
* License: [CC-BY]
* Text: Adelheid Marie Bwire
* Illustration: Melany Pietersen
* Translation: dohliam
* Language: yue

