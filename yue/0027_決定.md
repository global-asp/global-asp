# 決定

##
我條村要面對好多問題。村中剩係有一個水喉，我哋日日都要排長龍去打水。

##
我哋要等住第二啲人捐嘢俾我哋食。

##
我哋晚晚好早都要鎖住大門，因為驚賊入嚟。

##
有唔少細蚊仔未讀完書就輟學。

##
後生嘅女仔被逼去到隔籬村做女傭。

##
後生嘅男仔唔係成日喺條村度遊蕩，就係去第人嘅農場度打工。

##
返風嘅時候，啲廢紙就周圍亂噉飛，掛喺樹頂同籬笆上面。

##
玻璃碎掟到周圍都係，好多人都被玻璃碎劃親。

##
終於有一日，水龍頭乾涸咗，大家接唔到水嘞。

##
我老竇逐家逐戶噉勸人，召集條村嘅居民開會。

##
大家聚到一棵大樹底下，準備開會。

##
我老竇企咗起身，話：「我哋一定要團結合作，解決我哋嘅問題。」

##
八歲嘅珠瑪坐喺樹幹上面，大聲噉就話：「我可以幫手清理條村。」

##
一個女人又企咗起身話：「我可以搵班女仔，一齊種莊稼。」

##
又有一個男人企起身話：「班男仔可以幫住打井。」

##
我哋異口同聲噉就話：「我哋一定要改變我哋嘅生活。」由嗰日開始，大家都齊心協力，解決問題。

##
* License: [CC-BY]
* Text: Ursula Nafula
* Illustration: Vusi Malindi
* Translation: dohliam
* Language: yue
