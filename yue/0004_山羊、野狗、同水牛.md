# 山羊、野狗、同水牛

##
山羊、野狗、同水牛係好朋友嚟㗎。有日，佢哋一齊去坐的士。

##
當佢哋到咗目的地嘅時候，司機叫佢哋交車飛。水牛俾咗自己嗰份。

##
野狗冇帶散紙，所以佢就俾多咗少少。

##
司機正要俾野狗找數，估唔到山羊冇俾錢就走甩咗。

##
司機好嬲，結果佢冇俾野狗找數就開走咗。

##
所以，而家呢你可以見到野狗佢見到有車嚟就搏晒命追埋去，因為佢想叫司機俾佢找數。

##
山羊呢，聽親有車嚟就嚇到趕快逃走，因為佢驚冇交車飛就會俾人捉咗。

##
但係水牛聽到有車嚟一啲都唔會急。佢好定當噉過馬路，因為佢知道佢已經交好晒車飛。

##
* License: [CC-BY]
* Text: Fabian Wakholi
* Illustration: Marleen Visser
* Translation: dohliam
* Language: yue
