# بزن و سەگ و مانگا

##
بزن و سەگ و مانگا پێكەوە هاوڕێی باش بوون. رۆژێكیان ئەوان پێكەوە بە پاس چوون بۆ گەشت.

##
كاتێ گەیشتن، شۆفێر گوتی پارەی بڵیتەكانتان بدەن. مانگا پارەكەی خۆی دا.

##
سەگ پارەی زیاتری دا، چونكە وردەی پێ نەبوو.

##
ئەو كاتەی شۆفێرەکە بەنیاز بوو باقیەكەی بداتەوە بە سەگەكە، بزن بە بێ ئەوەی پارەكەی بدات، هەڵات.

##
شۆفێرەكە زۆر ناڕەحەت بوو و بە بێ ئەوەی باقیەكەی بداتەوە بە سەگەكە، رۆیشت.

##
بۆیە تا ئەمڕۆش، سەگ بەرەو ئوتۆمبیلەكان رادەكات بۆ ئەوەی بزانێ ئەو شۆفێرەیە كە باقیەكەی نەداوەتەوە.

##
بزنیش كاتێ گوێی لە دەنگی ئوتۆمبیل دەبێ هەڵدێ. ئەو لەوە دەترسێ كە بیگرن لەبەر ئەوەی پارەی بڵیتی نەداوە.

##
بەڵام مانگا هیچ گوێی ناداتێ كاتێ ئوتۆمبیل دەبینێ. مانگا زۆر لەسەرەخۆ لە شەقامەکان دەپەڕێتەوە، چونكە دەزانێ كە پارەی بڵیتەكەی داوە.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Agri Afshin
* Language: ckb
