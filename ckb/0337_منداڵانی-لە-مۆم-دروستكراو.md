# منداڵانی لە مۆم دروستكراو

##
ڕۆژێك لە ڕۆژان خێزانێكی بەختەوەر هەبوون.

##
ئەوان هیچ كات پێكەوە کێشەیان نەبوو. منداڵەكان یارمەتی دایك و باوكیان دەدا، هەم لە كاری ماڵەوە هەم لە كاری كێڵگەش.

##
بەڵام ئەوان نەیاندەتوانی نزیكی ئاگر بكەونەوە.

##
ئەوان دەبوایە هەموو كارەكانیان لە تاریكایی شەودا ئەنجام دابا، چونكە ئەوان لە مۆم دروست كرابوون!

##
کەچی یەكێك لە كوڕەكان ئارەزووی ئەوە بوو كە لە ڕۆژی ڕووناكدا بچێتە دەرەوە.

##
ڕۆژێكیان چیتر خۆی پێ ڕانەگیرا. براكانی ئاگاداریان كردەوە كە نەچێتە دەرەوە.

##
بەڵام ئیتر زۆر درەنگ ببوو! ئەو لەبەر گەرمای خۆرەكە توایەوە.

##
مناڵە مۆمییەكان زۆر خەمبار بوون لەوەی كە براكەیان بینی دەتوایەوە.

##
بەڵام ئەوان پلانێكیان هەبوو. ئەوان لە مۆمە تواوەكە پەیكەری باڵندەیەكیان دروست كرد.

##
ئەوان براكەیان كە لەسەر شێوەی باڵندە دروست كردبوو، بردە سەر لوتكەی چیایەكی بەرز.

##
كاتێ كە خۆر هەڵات، براكەیان بەدەم گۆرانیگوتنەوە لەگەڵ ڕووناكیی بەیانیدا فڕی.

##
* License: [CC-BY]
* Text: Southern African Folktale
* Illustration: Wiehan de Jager
* Translation: Agri Afshin
* Language: ckb
