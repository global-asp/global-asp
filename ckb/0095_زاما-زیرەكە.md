# زاما زیرەكە

##
برا بچکۆڵه‌ی من زۆر دەخەوێ. من زوو لە خەو هەڵ دەستم، چونكە من زیرەكم!

##
ئەوە منم ڕێگە دەدەم تیشكی خۆر بێتە ژوورەوە.

##
دایكم دەڵێ: "تۆ ئەستێرەی بەری بەیانیانی منی."

##
من بۆخۆم، خۆم دەشۆم. هیچ یارمەتییەكم ناوێ.

##
من دەتوانم به‌رگه‌ی ئاوی سارد و سابوونی شینی بۆن ناخۆشیش بگرم.

##
دایكم ددان شوشتنم بە بیر دێنێتەوە: "ددانەكانت لەبیر نەكەی." منیش وه‌ڵام ده‌ده‌مه‌وه: "هەرگیز، له بیریان ناکه‌م."

##
دوای خۆشوشتن سڵاو لە باپیرەو پوورم دەكەم و رۆژێكی خۆشیان بۆ بە ئاوات دەخوازم.

##
دواتر خۆم جلەكانم لەبەر دەكەم. من دەڵێم: "دایە، ئێستا من گەورە بوومە."

##
من دەتوانم قۆپچەکان داخه‌م و که‌وشه‌کانیشم له پێکه‌م.

##
هەروەها من هه‌وڵ ده‌ده‌م كە برا بچکۆڵه‌که‌م هەموو شتە نوێیەكانی قوتابخانە بزانی.

##
لە ناو پۆل هەوڵ دەدەم هەموو شتێك بە باشی ئەنجام بدەم.

##
من هەموو ڕۆژێ ئەم كارە باشانە جێبەجێ دەکەم، بەڵام ئه‌وه‌ی زۆرم پێخۆشه، یاریكردن و یاریكردنە!

##
* License: [CC-BY]
* Text: Michael Oguttu
* Illustration: Vusi Malindi
* Translation: Agri Afshin
* Language: ckb
