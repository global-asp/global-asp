# بۆچی ئەسپی ئاوی موی نییە

##
ڕۆژێكیان كەروێشك بە لێواری ڕووبارەكەدا دەڕۆیشت.

##
ئەسپی ئاوییش لەوێ بوو. ئەو چوو دەورێكی لێدا و هەندێ گیای سەوزی خوارد.

##
ئەسپی ئاوی لە بێبەختی خۆی كەروێشكی لەوێ نەبینی، پێی لەسەر پێی كەروشكەکە دانا. كەروێشك بەسەر ئەسپی ئاوییدا گوڕاندی: "ئەی ئەسپی ئاویی! نابینی پێت لەسەر پیێ من داناوە؟"

##
ئەسپی ئاویی داوای لێبوردنی لە كەروێشك كرد: "ببوورە هاوڕێی من. من تۆم نەبینی، تكایە بمبوورە!" بەڵام كەروێشك كە نەیدەویست گوێ بگرێ، بەسەرئەسپی ئاوییدا هاواری كرد: "تۆ بە ئانقەست وات كرد! ڕۆژێك دەبێ تاوانی ئەم كارەت بدەی! دەبێ سزای ئەم كارەت وەربگری!"

##
كەروێشك ڕۆیشت بۆ ئەوەی ئاگر بدۆزێتەوە و پێی گوت: "بڕۆ ئەسپی ئاویی بسووتێنە كاتێك لە ئاوەكە دێتە دەرێ بۆ خواردنی گژوگیا. ئەو پێی لەمن نا!" ئاگر وەڵامی دایەوە: "هیچ كێشە نییە، كەروێشكی هاوڕێم. من ڕێك ئەو كارە دەكەم كە تۆ داوات لێ كردم."

##
دواتر، كاتێ ئەسپی ئاوییەكە لە قەراغ ڕووبارەكە گژوگیای دەخوارد، لە ناكاو بینی ئاگر تەشەنەی كرد. بڵێسەی ئاگرەكە دەستی بە سوتاندنی مووەكانی ئەسپە ئاویەكە كرد.

##
ئەسپە ئاوییەكە دەستی بە گریان كرد و بەرەو ئاوەكە هەڵات. هەموو مووەكانی لە ناو ئاگرەكە سوتابوو. ئەسپی ئاوییەكە گریا: "مووەكانم لە ناو ئاگرەكە سوتان! تۆ هەموو مووەكانمت سوتاند! مووەكانم لە ناو چوون! مووە جوانەكانم!"

##
كەروێشك خۆشحاڵ بوو لەوەی مووەكانی ئەسپی ئاویی سووتان. لەو ڕۆژەوە ئەسپی ئاویی لە ترسی ئاگر لە ئاوەكە دوور نەكەوتووەتەوە.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Agri Afshin
* Language: ckb
