# سزا

##
رۆژێكیان دایە میوەی زۆری هێنایەوە.

##
ئێمە پرسیمان: "كەی دەتوانین كەمێ میوە بخۆین؟" دایە گوتی: "ئێمە شەوێ میوە دەخۆین."

##
رەحیمی برام نەوسنە. ئەو هەموو میوەكان تام دەكا. ئەو بەشێكی زۆری میوەكان دەخوا.

##
برا بچووكەكەم هاوار دەكا: "چاو رەحیم چی كردووە." منیش دەڵێم: "رەحیم كەسێكی خراپ و خۆپەسەندە."

##
دایە لە رەحیم تووڕەیە.

##
هەروەها ئێمەش لە رەحیم تووڕەین، بەڵام رەحیم هیچ پەشیمان نییە.

##
"برا بچووكەكەم دەپرسێ: "تۆ ناتهەوێ سزای رەحیم بدەی؟

##
دایە رەحیم ئاگادار دەكاتەوە: "رەحیم، بە زوویی لەم كارەت پەشیمان دەبیتەوە."

##
رەحیم وردە وردە هەست بە ناساغی دەكات.

##
رەحیم لەبەر خۆیەوە دەڵێ: "سكم زۆر دێشێت."

##
دایە دەیزانی ئاوای لێ بەسەر دێ. میوەكە سزای رەحیمی دەدا!

##
دواتر، رەحیم داوای لێبوردنمان لێ دەكات. ئەو بەڵێن دەدا "من جارێكی دیكە ئاوا چڵێس نابم." ئێمە هەموومان باوەڕی پێ دەكەین.

##
* License: [CC-BY]
* Text: Adelheid Marie Bwire
* Illustration: Melany Pietersen
* Translation: Agri Afshin
* Language: ckb
