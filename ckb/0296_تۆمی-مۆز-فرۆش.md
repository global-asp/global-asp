# تۆمی مۆز فرۆش

##
تۆم سندووقێكی پڕ لە مۆزی پێگەییوی هەڵگرتبوو.

##
تۆم ڕۆییشت بۆ بازاڕ بۆ ئەوەی مۆزەكان بفرۆشێ.

##
خەڵك لە بازاڕ میوە دەكڕن.

##
بەڵام كەس مۆز لە تۆم ناكڕێ. ئەوان پێــیان باشترە كە میوە لە ژنەكان بكڕن.

##
خەڵك دەڵێن: "لێرە تەنیا ژنەكان میوە دەفرۆشن." ئەوان لە یەكتریان دەپرسی: "ئەوە چ پیاوێكە؟"

##
بەڵام تۆم وازی نەهێنا. ئەو هەرای دەكرد: "وەرن مۆزەكانم بكڕن! مۆزی شیرین، مۆزی پێگەییو!"

##
ژنێك چەند مۆزێكی لە سندووقە دەرهێنا و بە سەرنجەوە چاوی لێ دەكرد.

##
ژنەكە مۆزەكانی كڕی.

##
خەڵكی زیاتر هاتن. ئەوان مۆزیان لە تۆم كڕی و خواردیان.

##
سندووقەكە بەتاڵ بوو. تۆم ئەو پارانەی دەژمارد كە بەدەستی هێنابوون.

##
دواتر، تۆم سابوون، شەكر و نانی كڕی و خستـییە ناو سندووقەكە.

##
تۆم سندووقەكەی خستە سەر سەری و بەرەو ماڵ بەڕێ كەوت.

##
* License: [CC-BY]
* Text: Humphreys Odunga
* Illustration: Zablon Alex Nguku
* Translation: Agri Afshin
* Language: ckb
