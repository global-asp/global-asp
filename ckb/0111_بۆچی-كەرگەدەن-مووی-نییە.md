# بۆچی كەرگەدەن مووی نییە

##
ڕۆژێكیان كەرویشك بە لیواری ڕووبارەكەدا دەڕۆشت.

##
كەرگەدەنیش لەوێ بوو. ئەو چوو دەورێكی لێدا و هەندێ گیای سەوزی خوارد.

##
كەرگەدەن لە بێ بەختانی كەروێشكی لەوێ نەبینی، لەسەر پێی كەرویشك ڕاوەستا. كەروێشك دەستی كرد بە جیقە جیق كردن بەسەر كەرگەدەندا. ئەی كەرگەدەن! ئاگات لێ نییە لە سەر پێی من ڕاوەستاوی؟

##
كەرگەدەن داوای لێبوردنی لە كەروێشك كرد: ببورە هاوڕێی من، من تۆم نەبینی. تكایە بمبورە! بەڵام كەروێشك كە نەیدەویست گوێ بگرێ، و بە سەر كەرگەدەندا هاواری كرد: تۆ بە ئانقەست وات كرد! ڕۆژێك دەبێ تاوانی ئەم كارەت بدەی! دەبێ سزای ئەم كارەت وەربگری.

##
كەروێشك ڕۆشت بۆ ئەوەی ئاگر بدۆزێتەوە و پێی ووت: بڕۆ كەرگەدەن بسوتێنە كاتێك لە ئاوەكە دێتە دەرێ بۆ خواردنی گژوگیا. ئەو پێی لەسەر پێم دانا! ئاگر وڵامی دایەوە: هیچ كێشە نییە، كەروێشكی هاوڕێم. من ڕێك ئەو كارە دەكەم كە تۆ داوات لێ كردم.

##
دواتر، كاتێ كەرگەدەن لەكەنار ڕوبارەكە گژوگیای دەخوارد، لە ناكاو بینی ئاگر هێرشی هێناوە بۆی. ئاگرەكە خێرا تەشەنەی دەكرد. پارچەیەك لە ئاگرەكە مووەكانی كەرگەدەنی سوتاند.

##
كەرگەدەن گریا و هەڵات بۆ ناو ئاوەكە. هەمو مووەكانی بە هۆی ئاگرەكەوە سوتا. كەرگەدەن گریا: مووەكانم لە ناو ئاگردا سوتان! تۆ هەموو مووەكانمت سوتاند! هەموو مووەكانم لە ناوچوون.

##
كەروێشك خۆشحاڵ بوو لەوەی موەكانی كەرگەدەن سووتان. لەو ڕۆژەوە كەرگەدەن لە ترسی ئاگر لە ئاوەكە دوور نەكەوتۆتەوە.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Agri Afshin
* Language: ckb
