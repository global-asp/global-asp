# خەلای لەگەڵ ڕووەكەكان قسە دەكات

##
ئەمە خەلایە. ئەو تەمەنی حەوت ساڵە. وشەی خەلای لە زمانی ئەواندا واتە: "كچی باش."

##
خەلای لە خەو هەڵدەستێ و لەگەڵ دارپرتەقاڵەكە قسە دەكات: "تكایە داری پرتەقاڵ باش گەورەبە و پرتەقاڵی زۆری پێگەییومان بدەیە."

##
خەلای دەچێت بۆ قوتابخانە. لە ڕێگادا لەگەڵ گژوگیا قسە دەكات: "تكایە گژوگیاكان، هەمیشە سەوز بن و وشك مەبن."

##
خەلای بە لای گوڵانی كێویدا تێدەپەڕێ: "تكایە گوڵەكان، هەمیشە خونچە بدەن بۆ ئەوەی من ئێوە لە قژم بدەم."

##
لە قوتابخانەش، خەلای لەگەڵ درەختەكەی ناوەڕاستی باخچەی قوتابخانەكەیان قسە دەكات: "تكایە درەختەكە، لقی گەورە دروست بكە بۆ ئەوەی ئێمە بتوانین لەژێر سێبەرەكەتدا بخوێنینەوە."

##
خەلای لەگەڵ گیاپەرژینی قوتانخانەکە، قسە دەكات: "تكایە، زۆر گەورەبە و ڕێگە لە كەسانی خراپ بگرە لە هاتنە ژوورەوەیان."

##
كاتێ خەلای لە قوتابخانە دێتەوە، سەردانی دارپرتەقاڵەكە دەكات. خەلای لێی دەپرسێ: "ئەرێ پرتەقاڵەكانت پێ گەییون؟"

##
خەلای ئاهێك هەڵدەكێشێ و دەڵێ: هێشتا پرتەقاڵەكان نەگەییون. دیسان دەڵێ: "دار پرتەقاڵ، بەیانی یەكتر دەبینینەوە، لەوانەیە تۆ پرتەقاڵێكی پێگەییوت هەبێ بۆ من!"

##
* License: [CC-BY]
* Text: Ursula Nafula
* Illustration: Jesse Pietersen
* Translation: Agri Afshin
* Language: ckb
