# خوشكەكەی ڤووزی چی گوت؟

##
بەیانییەكی زوو داپیرەی ڤووزی بانگی كرد: "ڤووزی كوڕم، وەرە ئەم هێلكەیە ببە بۆ دایك و باوكت. ئەوان دەیانهەوێ كیكێكی گەورە بۆ زەماوەندی خوشكەكەت دروست بكەن."

##
 لە ڕێگای چوون بۆ لای دایك و باوكی، ڤووزی دوو كوڕی بینی كە خەریكی میوە لێكردنەوە بوون. یەكێك لە كوڕەكان پڕیدایە هێلكەكە و لە ڤووزی ستاند و لە دارێكی ڕاكێشا. هێلكەكە شكا.

##
ڤووزی گریا و گوتی: "ئەو چیت كرد؟" ئەو هێلكەیە بۆ دروستكردنی كیك بوو. كیكەكەش بۆ شاییەكەی خوشكم بوو. بڵێێ خوشكەكەم بڵێ چی ئەگەر كیكی زەماوەندەكەی نەبێ؟

##
كوڕەكان ناڕەحەت بوون لەوەی كە ئازاری ڤووزیان دابوو. یەك لەوان گوتی: "ئێمە ناتوانین لە دروستكردنی كیك یارمەتیت بدەین، بەڵام ئەم گۆچانە بۆ خوشكەكەت ببە." ڤووزی بەردەوام بوو لە ڕۆیشتن.

##
لە ڕێگای ماڵەوە دوو پیاوی بینی كە خەریكی خانوو دروستكردن بوون. یەكێك لەوان پرسی: "ئێمە دەتوانین ئەو گۆچانە بەهێزەی تۆ بەكار بێنین؟" بەڵام گۆچانەكە بۆ میچی خانووەكە زۆر بەهێز نەبوو و شكا.

##
ڤووزی گریا و گوتی: "ئەوە تۆ چیت كرد؟ ئەو گۆچانە دیارییەك بوو بۆ خۆشكەكەم. باخەوانەكان ئەوەیان پێ دابووم لە جیاتی ئەوەی كە هێلكەی كیكەكەیان شكاندبوو. ئەو كیكەش بۆ شاییەكەی خوشكم بوو، بەڵام ئێستا نە هێلكە هەیە، نە كیك و نە دیارییش. بڵێی خوشكم بڵێ چی؟"

##
وەستاكان زۆر دڵگران بوون لەشكاندنی گۆچانەكە. یەكێك لە وەستاكان گوتی: "ئێمە ناتوانین لە دروستكردنی كیك یارمەتیت بدەین، بەڵام هەندێك كا ببە بۆ دروستكردنی خانوو بۆ خوشكەكەت." دواتر ڤووزی بەردەوام بوو لە ڕۆیشتن.

##
لە رێگا، ڤووزی جوتیارێكی بینی كە مانگایەكی پێ بوو. مانگاكە گوتی: "چ كاییەكی بەتام، دەتوانم هەندێكی لێ بخۆم؟" تامی كایەكە زۆر خۆش بوو و مانگاكە هەمووی خوارد!

##
ڤووزی بە گریانەوە گوتی: "ئەوە چیت كرد؟ ئەو كایە دیاری بوو بۆ خوشكم. ئەوە وەستاكان پێیان دابووم لەبەر ئەوەی گۆچانەكەیان شكاندبوو. ئەو گۆچانەش باخەوانەكان پێیان دابووم لەبەر ئەوەی هێلكەكەیان شكاندبوو كە بۆ دروستكردنی كیك بوو. ئەو كیكەش بۆ زەماوەندیی خوشكەكەم بوو. ئێستا نە هێلكە هەیە، نە كیك و نە دیارییەكیش، تۆ بڵێێ ئێستا خوشكم بڵێ چی ؟"

##
مانگاكە زۆر دڵگران بوو لەوەی كە ئەوەندە نەوسن بووە. جوتیارەكە ڕازی بوو كە ئەو مانگاكە وەكوو دیاری ببات بۆ خوشكەكەی. دواتر ڤووزی بەردەوام بوو لە ڕۆیشتن.

##
بەڵام مانگاكە لای ئێوارێ ڕای كردەوە بۆ لای جوتیارەكە. هەروەها ڤووزی لە ڕێگادا ون بوو. ئەو زۆر درەنگ گەیشتە زەماوەندی خوشكەكەی. میوانەكان دەستیان بە نانخواردن كردبوو.

##
ڤووزی بە گریانەوە گوتی: "دەبێ چی بكەم؟ ئەو مانگایەی ڕای كرد دیاری بوو، ئەو کایە وەستاكان پێیان دابووم لەبەر ئەوەی گۆچانەكەیان شكاندبوو. باخەوانەكان ئەو گۆچانەیان پێ دابووم لەبەر ئەوەی هێلكەی كیكەكەیان شكاندبوو. كیكەكەش بۆ زەماوەندەكە بوو. ئێستا نە هێلكە هەیە، نە كیك و نە هیچ دیارییەكیش."

##
خوشكەكەی ڤووزی كەمێك بیری كردەوە و دواتر گوتی: "ڤووزی، براكەم، ئەو دیارییانە بە لای منەوە هیچ گرنگییەكیان نییە. هەتا كیكەكەش بۆم گرنگ نییە! ئێمە هەموومان پێكەوە لێرەین و من خۆشحاڵم! ئێستا بڕۆ جلە جوانەكانت بپۆشە و وەرەوە ئەم ڕۆژە جێژن بگرین!" ڤووزیش ئەو كارەی كرد.

##
* License: [CC-BY]
* Text: Nina Orange
* Illustration: Wiehan de Jager
* Translation: Agri Afshin
* Language: ckb
