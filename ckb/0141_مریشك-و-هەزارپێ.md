# مریشك و هەزارپێ

##
مریشك وهەزارپێ هاوڕێ بوون. بەڵام هەمیشە حەزیان لێ بوو پێكەوە پێشبڕكێ بكەن. ڕۆژێكیان پێكەوە تۆپێنیان كرد بۆئەوەی بزانن كامیان باشترین یاریزانە.

##
پێكەوە چوونە مەیدانی تۆپێن و یاریەكەیان دەست پێكرد. مریشك خێرا بوو بەڵام هەزارپێ خێراتر بوو. مریشك تۆپەكی بۆ دوور هەڵدا بەڵام هەزار پێ دوورتری هەڵدا. مریشك تا دەهاتوو زیاتر تووڕە دەبوو.

##
ئەوان بڕیاریان دا كە پەناڵتی لێدەن. یەكەم جار هەزارپێ گۆڵچی بوو. مریشك تەنها گۆڵێكی كرد. دواتر نۆبەی مریشك بوو كە گۆڵچی بێ.

##
هەزارپێ شووتێكی لێدا و گۆڵی كرد. هەزارپێ دریبلێكی لێدا و گۆڵی كرد. هەزارپێ بە كەلە گۆڵێكی كرد. هەزارپێ پێنج گۆڵی كرد.

##
مریشك توڕە بوو چونكە دۆڕاندبووی. ئەو زۆر خراپ دۆڕاندی. هەزارپی دەستی كردە پێكەنین بەمریشك كە هەر بەهانەی دەهێناوە.

##
مریشك توڕە بوو تا ئەوەی دەنووكی تەواو كردەوە و هەزار پێی قوتدا.

##
كاتێك مریشك دەچووەوە ماڵێ چاوی بە دایكی هەزارپێ كەوت. دایكی هەزارپێ لێی پرسی: مناڵەكەی منت نەدیوە؟ مریشك هیچی نەوت و دایكی هەزارپێش نیگەران بوو.

##
دواتر دایكی هەزار پێ گوێی لە دەنگێكی لاواز بوو كە دەیگوت: دایە یارمەتیم بدە! دایكی هەزار پێ چاوی لەدەوروبەری خۆی كردو بە چاكی گوێی بۆ دەنگەكە ڕاگرت دەنگەكە لە ناو زگی مریشكەكە دەهات.

##
دایكی هەزارپی هاواری كرد: ڕۆڵە فێڵە تایبەتەكەت بەكاربێنە! هەزارپێ دەتوانێ بۆنێكی ناخۆش لە خۆی دەركات كە زۆر قـێزەونە. مریشك هەستی كرد كە حاڵی تێك دەچێ.

##
مریشك دڵی هەوڵ بوو و تفی دەكردەوە. دواتر دەپژمی و دەكۆخی. و ڕشایەوە. هەزارپێ زۆر قێزەون بوو.

##
مریشك ئەوەندە كۆخی تا ڕشایەوە و هەزارپێی لە ناو زگی فڕێدایە دەرێ. هەزارپێ و دایكی سەركەوتن بۆ سەر درەختـێك بۆ ئەوەی خۆیان بشارنەوە.

##
لەوكاتەوە تا ئێستا مریشك و هەزارپێ بوونەتە دوژمنی یەكتر.

##
* License: [CC-BY]
* Text: Winny Asara
* Illustration: Magriet Brink
* Translation: Agri Afshin
* Language: ckb
