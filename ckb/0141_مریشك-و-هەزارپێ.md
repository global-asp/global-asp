# مریشك و هەزارپێ

##
مریشك و هەزارپێ هاوڕێ بوون، بەڵام هەمیشە حەزیان لێ بوو پێكەوە پێشبڕكێ بكەن. ڕۆژێكیان پێكەوە تۆپێنیان كرد بۆ ئەوەی بزانن كامیان باشترین یاریزانە.

##
پێكەوە چوونە گۆڕەپانی تۆپی پێ و یارییەكەیان دەست پێ كرد. مریشك خێرا بوو، بەڵام هەزارپێ خێراتر بوو. مریشك تۆپەكەی بۆ دوور هەڵدا کەچی هەزار پێ دوورتری هەڵدا. مریشك تا دەهات زیاتر رەزاگرانتر دەبوو.

##
ئەوان بڕیاریان دا كە یارییەكی پەناڵتی لێدان بكەن. یەكەم جار هەزارپێ گۆڵچی بوو. مریشك تەنیا گۆڵێكی كرد. دواتر نۆرەی مریشك بوو كە گۆڵچی بێ.

##
هەزارپێ شووتێكی لێدا و گۆڵی كرد. هەزارپێ دریبلێكی كرد و گۆڵی كرد. هەزارپێ بە سەر گۆڵێكی كرد. هەزارپێ پێنج گۆڵی كرد.

##
مریشكەکە لەبەر ئەوەی دۆڕاندبووی، زۆر تووڕە بوو. ئەو زۆر خراپی دۆڕاندبوو. هەزارپێ دەستی بە پێکەنین کرد، چونکە هاوڕێکەی گوڕە گوڕی دەكرد.

##
مریشك زۆر تووڕە بوو تا ئەو جێگایەی کە تەواو دەنووکی کردەوە و هەزراپێیەكەی قووت دا.

##
كاتێك مریشك دەچووەوە ماڵێ چاوی بە دایكی هەزارپێ كەوت. دایكی هەزارپێ لێی پرسی: "منداڵەكەی منت نەدیوە؟" مریشك هیچی نەگوت. دایكی هەزارپێش نیگەران بوو.

##
دواتر دایكی هەزارپێ گوێی لە دەنگێكی لاواز بوو كە دەیگوت: "دایە یارمەتیم بدە!" دایكی هەزار پێ  چاوی بە دەوروبەری خۆیدا گێڕا و بە باشی گوێی بۆ دەنگەكە راگرت. دەنگەكە لە ناو زگی مریشكەكە دەهات.

##
دایكی هەزارپێ هاواری كرد: "رۆڵە فێڵە تایبەتەكەت بەكار بێنە!" هەزارپێ دەتوانێ بۆنێكی ناخۆش لە خۆی دەركات كە زۆر قـێزەونە. مریشك هەستی كرد كە دۆخی تێك دەچێ.

##
مریشك هێڵنجی دەهات. دواتر قرپی دایەوە و تفی كرد. هەزارپێیەكە زۆر قێزەون بوو.

##
مریشك ئەوەندە كۆخی تا رشایەوە و هەزارپێی لە ناو زگی فڕێدایە دەرێ. هەزارپێ و دایكی سەركەوتن بۆ سەر درەختـێك بۆ ئەوەی خۆیان بشارنەوە.

##
لەوكاتەوە تا ئێستا مریشك و هەزارپێ بوونەتە دوژمنی یەكتر.

##
* License: [CC-BY]
* Text: Winny Asara
* Illustration: Magriet Brink
* Translation: Agri Afshin
* Language: ckb
