# نوزیبلە و سێ تاڵە موو

##
لە سەردەمانی زوو، سێ كچ چووبوونە دەرێ بۆ كۆكردنەوەی دار.

##
ڕۆژێكی زۆر گەرم بوو، بۆیە چوونە دەم ڕووبارەكە بۆ مەلە كردن. ئەوان شەڕە ئاوییان دەكرد و مەلەیان دەكرد.

##
لەناكاو بە ئاگاهاتنەوە كە كات درەنگ بووە. بۆیە بە خێرا گەڕانەوە بۆ گوندەكەیان.

##
كاتێك لە ماڵ نزیك بوونەوە، نوزیبلە دەستی بۆ ملی برد. ئەو ملوانەكەكەی لەبیر چووبوو! بۆیە داوای لە دەستەخوشكەكانی كرد: "تكایە لە گەڵم بگەڕێنەوە بۆ ئەوەی ملوانكەكە بهێنمەوە." بەڵام هاورێكانی ووتیان تازە درەنگ بووە.

##
بۆیە نوزیبلە بە تەنیا گەڕایەوە بۆ دەم ڕووبارەكە. ملوانكەكەی دۆزیەوە وبە خێرا گەڕایەوە بەرەو ماڵ. بەڵام لە تاریكایدا وون بوو.

##
لە دووڕا ڕووناكایەكی بینی، كەپرێك بوو. ئەو بەرەو كەپرەكە هەڵات و لە دەرگای دا.

##
سەری سوڕما كاتێك بینی سەگێك دەرگای كردەوە، سەگەكە ووتی: " چیت دەوێ؟" نوزیبلە گووتی: " من وون بوومە و پێویستم بە شوێنی خەوە." سەگەكە ووتی: " وەرە ژوورێ دەنا دەتگەزم!" دواتر نوزیبلە چووە ژوورێ.

##
دواتر سەگەكە ووتی: " خواردنم بۆ دروست بكە!" نوزیبلە گووتی: " من پێشتر هەرگیز خواردنم بۆ سەگ دروست نەكردووە." سەگەكە ووتی: " خواردنم بۆ دروست بكە وەگەرنا گازت لێدەگرم!" دواتر نوزیبلە هەندێ خواردنی بۆ سەگەكە ئامادە كرد.

##
دواتر سەگەكە ووتی: " جێگا خەوەكەم بۆ ڕاخە!" نوزیبلە ووتی: من هەرگیز جیگاخەوم بۆ سەگ ڕانەخستووە." سەگ ووتی: " جێگا خەوەكەم بۆ ڕاخە دەنا گازت لێدەگرم!" دواتر نوزیبلە جێگاكەی بۆ ڕاخست.

##
نوزیبلە هەموو رۆژێ ناچار بوو كە خواردنی بۆ سەگ دروست كردبا و ناوماڵەكەی پاك كردبایەوە. ڕۆژێكیان سەگەكە ووتی: " نوزیبلە، من ئەمڕۆ دەبێ بچم سەردانی چەند هاوڕێیەكم بكەم. ماڵەكە گەسك بدە، خواردن دروست بكە و هەمو شتیك ڕێك بخە پێش ئەوەی بگەڕێمەوە.

##
هەر دوای ئەوەی كە سەگەكە ڕۆشت، نوزیبلە سێ تاڵە مووی لە سەری خۆی كردەوە. ئەو تاڵێكی لە ژێر تەختە خەوەكە دانا، و تاڵێكی دیكەش لە پشت دەرگاكە و تاڵەكەی دیكەش لە حەوشەكە. و دواتر زۆر بە خێرایی گەڕایەوە ماڵێ.

##
كاتێ سەگەكە گەڕایەوە، لە دوای نوزیبلە گەڕا. هەرای دەكرد: " نوزیبلە لە كویی؟" تاڵە مووی یەكەم ووتی: " ئەوەتام لە ژێر تەختەخەوەكە." تاڵی دووەم ووتی: " ئەوەتام لە پشت دەرگاكە." و تاڵی سێهەم ووتی: " ئەوەتام لە حەوشەكە.

##
ئەوكات سەگەكە تێگەشت كە نوزیبلە فێڵی لێكردووە. بۆیە خێرا غاری دەدا بۆ ئەوەی خۆی بگەیەنێتە گوندەكە. بەڵام براكانی نوزیبلە بە توێڵاوە چاوەڕێیان دەكرد. سەگەكە گەڕایەوە و هەڵات و ئیتر دووبارە دەرنەكەوتەوە.

##
* License: [CC-BY]
* Text: Tessa Welch
* Illustration: Wiehan de Jager
* Translation: Agri Afshin
* Language: ckb
