# بڕیاردان

##
گوندەكەی من كێشەی زۆری هەبوو. ئێمە لە ڕێزێكی گەورە ڕادەوەستاین بۆ ئەوەی لە یەك

شێرە ئاو ببەین

##
ئێمە چاوەڕێی خواردنمان دەكرد كە خەڵكی دیكە بۆیان دەهێناین.

##
ئێمە زۆر زوو دەرگای ماڵەكانمان لە ترسی دز دادەخست.

##
زۆرێك لە مناڵان بێ بەش بوون لە چوونە قوتابخانە.

##
كچانی لاو دەبوایە وەكوو خزمەتكار لە گوندەكانی دیكە كاریان كردبا.

##
كوڕانی لاو لە دەوری گوندەكە بێكار دەسووڕانەوە، لە كاتێكدا خەڵكانی دیكە لە سەر زەوی و زاری خەڵكی دیكە كاریان دەكرد.

##
كاتێك با هەڵی دەكرد، كاغەزی فڕێدارو بە درەختەكان و پەرژینەكانەوە گیری دەكرد.

##
خەڵك پێیان بریندار دەبوو بە هۆی ئەو شوشانەوە كە فڕێ دەدرانە سەر جادەكان.

##
ڕۆژێك شێرەی ئاوەكە ووشكی كرد و دەبەی ئاوەكان بە بەتاڵی مانەوە.

##
باوكم ماڵ بە ماڵ دەگەڕا بۆ ئەوەی بە خەڵك بڵێ بێن لە كۆبوونەوە بەشداربن.

##
خەڵك لە ژێر درەختێكی گەورە كۆبوونەوە و گوێیان دەگرت.

##
باوكم هەستا و ووتی: ئێمە دەبێ یارمەتی یەكتر بدەین بۆ ئەوەی كێشەكانمان چارەسەر بكەین.

##
جومای هەشت ساڵە كە لە سەر قەدی درەختەكە دانیشتبوو، هاواری كرد: من دەتوانم زبڵەكان كۆ بكەمەوە.

##
ژنێك ووتی: ژنەكان دەتوانن لە گەڵ من بێن بۆ ئەوەی دانەوێڵە بچێنین.

##
پیاوێكی دیكە هەستا و ووتی: پیاوەكان دەتوانن بیرێك لێ بدەن.

##
ئێمە هەموومان بە یەك دەنگ هاوارمان كرد: ئێمە دەبێ ژیانمان بگۆڕین. لەو ڕۆژەوە ئێمە یارمەتی یەكترمان دا بۆ ئەوەی كێشەكانمان چارەسەر بكەین.

##
* License: [CC-BY]
* Text: Ursula Nafula
* Illustration: Vusi Malindi
* Translation: Agri Afshin
* Language: ckb
