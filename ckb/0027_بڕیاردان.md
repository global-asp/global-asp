# بڕیاردان

##
گوندەكەی من كێشەی زۆری هەبوو. ئێمە لە ڕیزێكی گەورە ڕادەوەستاین بۆ ئەوەی لە یەك شێرە ئاو ببەین

##
ئێمە چاوەڕێی خواردنمان دەكرد كە خەڵكی دیكە دەیانداینێ.

##
ئێمە زۆر زوو دەرگای ماڵەكانمان لە ترسی دز دادەخست.

##
زۆرێك لە مناڵان بێبەش ببوون لە چوونە قوتابخانە.

##
كچە جحێڵەكان دەبوایە وەكو خزمەتكار لە گوندەكانی دیكە كاریان كردبا.

##
كوڕە جحێڵەکان لە دەوری گوندەكە بێكار دەسووڕانەوە، لە كاتێكدا ئەوانی دیكە لەسەر زەوی و زاری خەڵك كاریان دەكرد.

##
كاتێك با هەڵی دەكرد، كاغەزە فڕێدراوەكان بە درەخت و پەرژینەكانەوە گیرییان دەكرد.

##
خەڵك پێیان بریندار دەبوو بە هۆی ئەو شووشانەوە كە بە كەمتەرخەمی لەسەر ڕیگا و بانەكان فڕێ درابوون.

##
ڕۆژێك شێرەی ئاوەكە وشكی كرد و دەبەی ئاوەكان بە بەتاڵی مانەوە.

##
باوكم ماڵ بە ماڵ دەگەڕا بۆ ئەوەی بە خەڵك بڵێ، بێن لە كۆبوونەوە بەشدار بن.

##
خەڵك لەژێر درەختێكی گەورە كۆ بوونەوە و گوێیان گرت.

##
باوكم هەستا و گوتی: "ئێمە دەبێ یارمەتی یەكتر بدەین بۆ ئەوەی." كێشەكانمان چارەسەر بكەین.

##
جومای هەشت ساڵە كە لەسەر قەدی دارەكە دانیشتبوو، هاواری كرد: "من دەتوانم زبڵەكان كۆ بكەمەوە."

##
ژنێك گوتی: "ژنەكان دەتوانن لەگەڵ من بێن بۆ ئەوەی دانەوێڵە بچێنین."

##
پیاوێكی دیكە هەستا سەر پێ و گوتی: "پیاوەكان دەتوانن بیرێك لێ بدەن."

##
ئێمە هەموومان بە یەك دەنگ هاوارمان كرد: "ئێمە دەبێ ژیانمان بگۆڕین." لەو ڕۆژەوە ئێمە یارمەتی یەكترمان دا بۆ ئەوەی كێشەكانمان چارەسەر بكەین.

##
* License: [CC-BY]
* Text: Ursula Nafula
* Illustration: Vusi Malindi
* Translation: Agri Afshin
* Language: ckb
