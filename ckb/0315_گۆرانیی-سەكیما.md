# گۆرانیی سەكیما

##
سەكیما لە گەڵ دایك و باوك و خوشكە چوار ساڵەكەی دەژیا. ئەوان لە سەر زەوی و زاری پیاوێكی دەوڵەمەند دەژیان. كەپرە حەسیرییەكەی ئەوان لە كۆتایی ڕێزێك لە درەختەكان بوو.

##
كاتێك سەكیما تەمەنی سێ ساڵ بوو، نەخۆش كەوت و بینایی لە دەست دا. سەكیما كەسێكی لێ هاتوو بوو.

##
سەكیما زۆر شتی دەزانی كە مناڵانی دیكەی تەمەن شەش ساڵ نەیاندەتوانی. بۆنموونە دەچوو لە گەڵ ڕیش سپیانی گوندەكەیان دادەنیشت و وتووێژی لەسەر بابەتی گرنگ دەكرد.

##
دایك و باوكی سەكیما لە ماڵی ئەو پیاوە دەوڵەمەندە كاریان دەكرد. ئەوان بەیانی زوو دەڕۆشتن و ئێوارە درەنگ دەهاتنەوە. سەكیما لە گەڵ خوشكە چوار ساڵەكەی بە تەنیا دەمانەوە.

##
سەكیما حەزی لە گۆرانی ووتن بوو. ڕۆژێك دایكی لێی پرسی: "سەكیما، ئەو گۆرانیانە لە كوێ فێربوویە؟

##
سەكیما وڵامی دایەوە: " هەر لە خۆڕا دێن، دایە. من لە مێشكی خۆم گوێم لێ دەبن و دواتر دەیانڵێمەوە.

##
سەكیما پێی خۆش بوو گۆرانی بۆ خوشكە بچوكەكەی بڵێ، بەتایبەت كاتێك برسی دەبوو. سەكیما ئەو گۆڕانیەی دەكوتەوە كە خوشكەكەی حەزی لێ بوو، و ئەویش گوێی بۆ ڕادەگرت. خوشكەكەی خۆی ڕادەژاند كاتێك گوێی لە سترانە هێمن كەرەوەكە دەگرت.

##
خوشكەكەی هەمووجارێ داوای لە سەكیما دەكرد و دەیگووت: " دەتوانی دووبارە بۆم بڵێیەوە؟" سەكیماش بەقسەی دەكرد و دووبارە گۆرانیەكەی بۆ دەوتەوە.

##
شەوێكیان كاتێ دایك و باوكی هاتنەوە، ئەوان زۆر بێ دەنگ بوون. سەكیما دەیزانی كە شتێك ڕوویداوە.

##
سەكیما لێی پرسین: " دایە، بابە، چی ڕوویداوە؟" سەكیما تێگەشت كە كوڕی پیاوە دەوڵەمەندەكە وون بووە. پیاوەكە ئێستا زۆر نیگەرانە و هەست بە تەنیایی دەكات.

##
سەكیما بە دایك و باوكی ووت: " من دەتوانم گۆرانی بۆ بڵێم. لەوانەیە دووبارە خۆشحاڵ بێتەوە." بەڵام دایك و باوكی هاوڕا نەبوون لە گەڵی. ئەوان ووتیان: " ئەو زۆر دەوڵەمەندە. تۆ تەنها كوڕێكی نابینای. پێت وایە گۆرانیەكەی تۆ یارمەتی ئەو دەدات؟

##
لە گەڵ ئەوەشدا سەكیما هەر پێداگری دەكرد. خوشكە بچوكەكەشی پشتگیری كرد و ووتی: " گۆرانیەكەی سەكیما ئارام كەرەوەیە بۆ من كاتێك برسی دەبم. و گۆرانیەكەی ئەو ئارام كەرەوە دەبێت بۆ پیاوە دەوڵەمەندەكەش.

##
ڕۆژی دواتر سەكیما داوای لە خوشكە چكۆلەكەی كرد كە بیبات بۆ ماڵی پیاوە دەوڵەمەندەكە.

##
سەكیما لە ژێر پەنجەرەیەكی گەورە ڕاوەستا و ئەو گۆرانیەی دەگووتەوە كە خۆی پێی خۆش بوو. كەم كەم پیاوەكە سەری لە پەنجەرەكە وەدەرنا.

##
كرێكارەكان دەستیان لە كارەكانیان هەڵگرت. ئەوان گوێیان بۆ سترانە دلڕفێنەكەی سەكینا ڕاگرتبوو. بەڵام پیاوێك ووتی: " كەس نەیتوانیووە دڵنەوایی خاوەنكارەكەمان بداتەوە. ئێستا ئەم منداڵە نابینایە دەیهەوێ دڵنەوایی بداتەوە.

##
سەكیما گۆرانیەكەی تەواو كردو و سوڕایەوە بۆ ئەوەی بڕوا. بەڵام پیاوە دەوڵەمەندەكە بە خێرایی هاتە دەرێ و ووتی: " تكایە دووبارە گورانیەكە بڵێەوە.

##
هەر لەو كاتەدا دوو پیاو هاتن كە برانكارێكیان پێ بوو. ئەوان كوڕی پیاوە دەوڵەمەندەكەیان دۆزیبووەوە كاتێك لێی درابوو لە كەنار جادە كەوتبوو.

##
پیاوە دەوڵەمەندەكە زۆر خۆشحاڵ بوو كاتێ دووبارە چاوی بە كوڕەكەی كەوتەوە. ئەو پاداشتی سەكیمایی كرد لەبەرئەوەی دڵنەوای دابووەوە. ئەو كوڕەكەی و سەكیمای برد بۆ نەخۆشخانە. و سەكیما دووبارە توانی بینایی بۆ چاوانی بگەڕێتەوە.

##
* License: [CC-BY]
* Text: Ursula Nafula
* Illustration: Peris Wachuka
* Translation: Agri Afshin
* Language: ckb
