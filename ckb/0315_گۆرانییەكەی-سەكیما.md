# گۆرانییەكەی سەكیما

##
سەكیما لەگەڵ دایك و باوك و خوشكە چوار ساڵەكەی دەژیا. ئەوان لەسەر زەوی پیاوێكی دەوڵەمەند بوون. كەپرە حەسیرییەكەی ئەوان كەوتبووە کۆتایی سپی دارەکان.

##
كاتێك سەكیما تەمەنی سێ ساڵان بوو، نەخۆش كەوت و بینایی لە دەست دا. سەكیما كەسێكی لێهاتوو بوو.

##
سەكیما زۆر شتی دەزانی كە منداڵانی دیكەی تەمەن شەش ساڵان نەیاندەتوانی. بۆ نموونە دەچوو لەگەڵ ڕیش سپییانی گوندەكەیان دادەنیشت و وتووێژی لەسەر بابەتی گرنگ دەكرد.

##
دایك و باوكی سەكیما لە ماڵی ئەو پیاوە دەوڵەمەندە كاریان دەكرد. ئەوان بەیانیان زوو دەڕۆیشتن و ئێواران درەنگ دەهاتنەوە. سەكیما لەگەڵ خوشكە چوار ساڵانەكەی بە تەنیا دەمانەوە.

##
سەكیما حەزی لە گۆرانیگوتن بوو. ڕۆژێك دایكی لێی پرسی: "سەكیما، ئەو گۆرانییانە لە كوێ فێر بوویە؟

##
سەكیما وەڵامی دایەوە: "هەر لەپڕ بۆم دێن، دایە. من لە مێشكی خۆم گوێم لێ دەبن و دواتر دەیانڵێمەوە."

##
سەكیما پێی خۆش بوو گۆرانی بۆ خوشكە بچووكەكەی بڵێت، بەتایبەت كاتێك برسی دەبوو. سەكیما ئەو گۆڕانییەی دەگوتەوە كە خوشكەكەی حەزی لێبوو و ئەویش گوێی بۆ ڕادەگرت. خوشكەكەی خۆی ڕادەژاند كاتێك گوێی لە سترانە ئارامكەرەوەكە دەگرت.

##
خوشكەكەی هەموو جارێ داوای لە سەكیما دەكرد و دەیگوت: "دەتوانی دووبارە گۆرانییەكەم بۆ بڵێیەوە؟" سەكیماش بە قسەی دەكرد و دووبارە گۆرانییەكەی بۆ دەگوتەوە.

##
شەوێكیان كاتێ دایك و باوكی هاتنەوە، ئەوان زۆر بێدەنگ بوون. سەكیما دەیزانی كە شتێك ڕووی داوە.

##
سەكیما لێی پرسین: "دایە، بابە، چی ڕووی داوە؟" سەكیما تێگەییشت كە كوڕی پیاوە دەوڵەمەندەكە بزر بووە. پیاوەكە ئێستا زۆر نیگەرانە و هەست بە تەنیایی دەكات.

##
سەكیما بە دایك و باوكی گوت: "من دەتوانم گۆرانی بۆ بڵێم. لەوانەیە دووبارە خۆشحاڵ بێتەوە." بەڵام دایك و باوكی هاوڕا نەبوون لەگەڵی. ئەوان گوتیان: "ئەو زۆر دەوڵەمەندە. تۆ تەنیا كوڕێكی نابینای. پێت وایە گۆرانییەكەی تۆ یارمەتی ئەو دەدات؟"

##
لەگەڵ ئەوەشدا سەكیما هەر پێداگری دەكرد. خوشكە بچووكەكەشی پشتگیری كرد و گوتی: "كاتێك برسی دەبم، گۆرانییەكەی سەكیما ئارامكەرەوەیە بۆ من. هەروەها گۆرانییەكە پیاوە دەوڵەمەندەکەش ئارام دەکاتەوە."

##
ڕۆژی دواتر سەكیما داوای لە خوشكە چكۆلەكەی كرد كە بیبات بۆ ماڵی پیاوە دەوڵەمەندەكە.

##
سەكیما لەژێر پەنجەرەیەكی گەورە ڕاوەستا و ئەو گۆرانییەی گوتەوە كە خۆی پێی خۆش بوو. وردە وردە پیاوەكە سەری لە پەنجەرەكە هێنا دەرەوە.

##
كرێكارەكان دەستیان لە كارەكانیان هەڵگرت. ئەوان گوێیان بۆ سترانە دڵڕفێنەكەی سەكیما ڕاگرتبوو، بەڵام پیاوێك گوتی: "كەس نەیتوانیوە دڵنەوایی خاوەنكارەكەمان بداتەوە. ئێستا ئەم منداڵە نابینایە دەیهەوێ دڵنەوایی بداتەوە."

##
سەكیما گۆرانییەكەی تەواو كردو و ڕووی وەرسووڕاند بۆ ئەوەی بڕوات، بەڵام پیاوە دەوڵەمەندەكە بەخێرایی هاتە دەرێ و گوتی: "تكایە دووبارە گورانییەكە بڵێوە."

##
هەر لەو كاتەدا دوو پیاو هاتن كە دارمەیتێكیان پێ بوو. ئەوان كوڕی پیاوە دەوڵەمەندەكەیان دۆزیبووەوە. ئەو لێی درابوو و لەسەر شەقام كەوتبوو.

##
پیاوە دەوڵەمەندەكە زۆر خۆشحاڵ بوو كاتێ دووبارە چاوی بە كوڕەكەی كەوتەوە. ئەو پاداشتی سەكیمای كرد لەبەر ئەوەی دڵنەوایی دابووەوە. ئەو كوڕەكەی و سەكیمای برد بۆ نەخۆشخانە. سەكیما دووبارە بینایی بۆ چاوانی گەڕایەوە.

##
* License: [CC-BY]
* Text: Ursula Nafula
* Illustration: Peris Wachuka
* Translation: Agri Afshin
* Language: ckb
