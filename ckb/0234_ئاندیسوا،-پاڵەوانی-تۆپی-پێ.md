# ئاندیسوا، پاڵەوانی تۆپی پێ

##
ئاندیسوا بینی كە كوڕەكان خەریكی یاریی تۆپی پێن. ئەویش پێی خۆش بوو لەگەڵیان یاری بكات! ئەو لە راهێنەرەكەی پرسی كە ئایا دەتوانی لەگەڵ ئەوان راهێنان بكات.

##
راهێنەرەكە دەستی لە کەلەکەی نا و گوتی: "لەم قوتابخانەیە تەنیا كوڕەکان بۆیان هەیە تۆپێن بكەن."

##
كوڕەكان گوتیان ئەو دەبێ بچێ یاریی نێت بۆڵ بكات. ئەوان گوتیان نێت بۆڵ بۆ كچانە و تۆپی پێ بۆ كوڕانە. ئاندیسوا ناڕەحەت بوو.

##
رۆژی داهاتوو لە قوتابخانەكە رووبەڕووبوونەوەیەكی گەورەی تۆپی پێ بوو. راهێنەرەكە نیگەران بوو، چونكە باشترین یاریزانیان نەخۆش کەوتبوو و نەیدەتوانی یاری بكات.

##
ئاندیسوا بەرەو لای راهێنەرەكە رای كردوو و لەبەری پاڕایەوە  كە رێگەی بدات یاری بكات. ئەو دەبوایە چی وەڵام دابایەوە؟ ئەو بریاریدا كە ئاندیسوا دەتوانێ لەگەڵ تیمەكەدا بێت.

##
یارییەكی سەخت بوو. لە نیوەی یەكەم كەس گۆڵی تۆمار نەكرد.

##
لە نیوەی دووەم یەكێك لە كوڕەكان پاسێكی بە ئاندیسوا دا. ئەو تۆپەكەی بەرەو گۆڵەكە برد، شوتێكی توندی لە تۆپەكە دا و گۆڵێكی تۆمار كرد.

##
جەماوەر بە خۆشحاڵیەوە وروژان. لەو رۆژەوە كچەکانیش رێگەیان پێدرا كە لە قوتابخانەكە یاریی تۆپی پێ بكەن.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Agri Afshin
* Language: ckb
