# ئاندیسوا، پاڵەوانی تۆپی پێ

##
ئاندیسوا بینی كە كوڕەكان خەریكی یاریی تۆپی پێن. ئەویش پێی خۆش بوو كە یاری بكات لەگەڵیان! بۆیە چوو لە ڕاهێنەرەكەی پرسی كە ئایا دەتوانێ لە گەڵیان یاری بكات؟

##
ڕاهێنەرەكە دەستی لە کەلەکەی نا و گوتی: لەم قوتابخانەیە تەنیا كوڕەکان بۆیان هەیە تۆپێن بكەن."

##
كوڕەكان گوتیان ئەو دەبێ بچێ یاریی تۆپی دەست بكات. ئەوان گوتیان تۆپی دەست بۆ كچان و تۆپی پێ بۆ كوڕانە. ئاندیسوا دڵگران بوو.

##
ڕۆژی داهاتوو لە قوتابخانەكە ڕووبەڕووبوونەوەیەكی گەورەی تۆپی پێ بوو. ڕاهێنەرەكە نیگەران بوو، چونكە باشترین یاریزانیان نەخۆش کەوتبوو و نەیدەتوانی یاری بكات.

##
ئاندیسوا بەرەو لای ڕاهێنەرەكە ڕای كردوو و داوای لێ كرد كە ڕێگەی بدات یاری بكات. ڕاهێنەرەكە دەبوایە چی وەڵام دابایەوە؟ لە ناچاری بڕیاری دا كە ئاندیسوا یاری بكات.

##
یارییەكی سەخت بوو. كەس لە نیوەی یەكەم گۆڵی نەكرد.

##
لە نیوەی دووەم، یەكێك لە كوڕەكان پاسێكی دا بە ئاندیسوا. ئەو تۆپەكەی بەرەو گۆڵەكە برد، شوتێكی لە تۆپەكەدا و گۆڵی كرد.

##
جەماوەرەكە زۆر خۆشحاڵ بوون. لەو ڕۆژەوە كچەکانیش ڕێگەیان پێدرا كە لە قوتابخانەكە یاریی تۆپی پێ بكەن.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Agri Afshin
* Language: ckb
