# ئاندیسوا، پاڵەوانی تۆپی پێ

##
ئاندیسوا بینی كە كوڕەكان خەریكی یاری تۆپێنن. ئەویش پێی خۆش بوو كە یاری بكات لە گەڵیان! بۆیە چوو لە ڕاهێنەرەكەی پرسی كە ئایا دەتوانێ لە گەڵیان یاری بكات؟

##
ڕاهێنەرەكە دەستەكانی لە سەر كەمەری دانا و ووتی: لەم قوتابخانەیە تەنها كوڕان بۆیان هەیە تۆپێن بكەن.

##
كوڕەكان وتیان ئەو دەبێ بچێ یاری تۆپی دەست بكات. ئەوان ووتیان تۆپی دەست بۆ كچا ن و تۆپی پێ بۆ كوڕانە. ئاندیسوا ناڕەحەت بوو.

##
ڕۆژی داهاتوو ڕووبەڕوبونەوەیەكی گەورەی تۆپی پێ بوو لە قوتابخانەكە. ڕاهێنەرەكە نیگەران بوو چونكە باشترین یاریزانیان نەخۆش بوو و نەیدەتوانی یاری بكات.

##
ئاندیسوا بەرەو لای ڕاهێنەرەكە ڕای كردوو و داوای لێ كرد كە ڕێگەی بدات یاری بكات. ڕاهێنەرەكە دەبوایە چی وڵام دابایەوە؟ بۆیە بڕیاری دا كە ئاندیسوا یاری بكات.

##
یاریەكی سەخت بوو. كەس لە دەوری یەكەم گۆڵی نەكرد.

##
لە دەورەی دووەم، یەكێك لە كوڕەكان پاسێكی دا بە ئاندیسوا. ئەو تۆپەكەی بەرەو گۆڵەكە برد، شوتێكی لە تۆپەكە دا و گۆڵی كرد.

##
جەماوەر زۆر خۆشحاڵ بوون. لەو ڕۆژەوە كچانیش ڕێگەیان پێدرا كە لە قوتابخانە یاری تۆپی پێ بكەن.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Agri Afshin
* Language: ckb
