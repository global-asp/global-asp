# خەلای لەگەڵ ڕووەكەكان قسە دەكات

##
ئەمە خەلایە. ئەو تەمەنی حەوت ساڵە. وشەی خەلای لە زمانی ئەواندا واتە: "كەسێكی باش."

##
خەلای لە خەو هەڵدەستێ و لەگەڵ دارپڕتەقاڵەكە قسە دەكات: "تكایە داری پرتەقاڵ باش گەورەبە و پڕتەقاڵی زۆری پێگەییومان بدەیە."

##
خەلای بۆ قوتابخانە دەچێت. لە ڕێگادا لەگەڵ گژوگیاكان قسە دەكات: "تكایە  گژوگیاكان، سەوزتر بن و وشك مەبن."

##
خەلای بە لای گوڵە كێویەكاندا تێدەپەڕێ: "تكایە گوڵەكان، هەمیشە خونچە بدەن بۆ ئەوەی من ئێوە لە قژم بدەم."

##
لە قوتابخانەش، خەلای لەگەڵ درەختەكەی ناوەڕاستی حەوەشەی قوتابخانەكەیان قسە دەكات: "تكایە درەختەكە، لقی گەورە دروست بكە بۆ ئەوەی ئێمە بتوانین لەژێر سێبەرەكەتدا بخوێنینەوە."

##
خەلای لەگەڵ گیاپەرژینی قوتابخانەکەی قسە دەكات: "تكایە، زۆر گەورەبە و ڕێگە لە هاتنە ژوورەوەی كەسانی خراپ بگرە."

##
كاتێ خەلای لە قوتابخانە دێتەوە، سەردانی دارپڕتەقاڵەكە دەكات. خەلای لێی دەپرسێ: "ئەرێ پڕتەقاڵەكانت پێ گەییون؟"

##
خەلای ئاهێك هەڵدەكێشێ و دەڵێ: هێشتا پڕتەقاڵەكان كاڵن. دیسان دەڵێ: "دار پڕتەقاڵ، بەیانی یەكتر دەبینینەوە، لەوانەیە ئەوكات تۆ پڕتەقاڵێكی پێگەییوت هەبێ بۆ من!"

##
* License: [CC-BY]
* Text: Ursula Nafula
* Illustration: Jesse Pietersen
* Translation: Agri Afshin
* Language: ckb
