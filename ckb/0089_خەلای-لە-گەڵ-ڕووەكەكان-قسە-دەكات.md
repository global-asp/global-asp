# خەلای لە گەڵ ڕووەكەكان قسە دەكات

##
ئەمە خەلایە. ئەو تەمەنی حەوت ساڵە. ووشەی خەلای لە زمانی ئەوان یانی: كچی باش.

##
خەلای لە خەو هەڵدەستێ و لە گەڵ درەختی پرتەقاڵەكە قسە دەكات: تكایە درەختی پرتەقاڵ باش گەورە بەو پرتەقاڵی زۆری پێگەیومان بدەیە.

##
خەلای دەچێ بۆ قوتابخانە. لە ڕێگا لە گەڵ گژوگیا قسە دەكات: تكایە گیایەكان، هەمیشە سەوز بن و ووشك مەبن.

##
خەلای بە لای گوڵانی كێوی تێ دەپەڕێ: تكایە گوڵەكان، هەمیشە خونچە بدەن بۆ ئەوەی من ئێوە لە ناو پرچم دابنێم.

##
لە قوتابخانەش، خەلای لە گەڵ درەختەكەی ناوەڕاستی باخچەی قوتابخانەكەیان قسە دەكات: تكایە درەختەكە، لقی گەورە دروست بكە بۆ ئەوەی ئێمە بتوانین لە ژێر سێبەرەكەی تۆ بخوێنینەوە.

##
خەلای لە گەڵ گیایەكانی چواردەوری قوتابخانە كە وەك پەرژین بوون قسە دەكات: تكایە، زۆر گەورەبە و ڕێگە لە كەسانی خراپ بگرە لە هاتنە ژوورەوەیان.

##
كاتێ خەلای لە قوتابخانە دێتەوە، سەردانی دار پرتەقاڵەكە دەكات. خەلای لێی دەپرسێ: ئایا پرتەقاڵەكانت پێگەیون؟

##
خەلای ئاهێك هەڵدەكێشێ و دەڵێ: هێشتا پرتەقاڵەكان كاڵن. خەلای دەڵێ: دار پرتەقاڵ، بەیانی یەكتر دەبینینەوە، لەوانەیە تۆ پرتەقاڵێكی پێگەیووت هەبێ بۆ من.

##
* License: [CC-BY]
* Text: Ursula Nafula
* Illustration: Jesse Pietersen
* Translation: Agri Afshin
* Language: ckb
