# Perché gli ippopotami non hanno il pelo

##
Un giorno, Coniglio stava costeggiando la riva del fiume.

##
Anche Ippopotamo era lì, passeggiava e mangiava un po' di buona erbetta verde.

##
Ippopotamo non vide che Coniglio era lì e per sbaglio gli pestò la zampa. Coniglio cominciò a urlare. "Ehi tu, Ippopotamo! non vedi che mi stai schiacciando la zampa?"

##
Ippopotamo si scusò con Coniglio. "Mi dispiace, non ti ho visto. Per favore, perdonami!" Ma coniglio non voleva sentir ragioni e urlò a Ippopotamo "Lo hai fatto apposta! Un giorno vedrai! La pagherai!"

##
Coniglio andò a cercare Fuoco e disse "Vai a bruciare Ippopotamo quando esce dall'acqua per mangiare l'erba. Mi ha schiacciato il piede!" Fuoco rispose: "Non c'è problema Coniglio, mio amico. Farò quello che mi hai chiesto."

##
Più tardi, Ippopotamo stava mangiando l'erba lontano dal fiume quando: "Whoosh!" Fuoco esplose in mille fiamme. Le fiamme incominciarono a bruciare il pelo di Ippopotamo.

##
Ippopotamo cominciò a piangere e corse in acqua. Il suo pelo si era bruciato tutto con il fuoco. Ippopotamo continuò a piangere "Il mio pelo si è bruciato col fuoco! Il mio pelo è sparito! Il mio bellissimo pelo!"

##
Coniglio era felice che il pelo di Ippopotamo si fosse bruciato. Da quel giorno, per paura del fuoco, gli ippopotami non si allontanano mai dall'acqua.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Laura Pighini
* Language: it
