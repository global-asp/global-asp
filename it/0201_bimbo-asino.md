# Bimbo asino

##
Fu una piccola bimba a vedere per prima la misteriosa figura in lontananza.

##
Man mano che la figura si avvicinava, vide che si trattava di una donna molto incinta.

##
Timida ma coraggiosa, la bimba si avvicinò alla donna. "Dobbiamo tenerla con noi," decise la gente della piccola bimba. "Terremo lei e il suo bimbo al sicuro."

##
Il bimbo stava arrivando. "Spingi!" "Portate delle coperte!" "Acqua!" "SPINGIIIIII!!"

##
Ma quando videro il bimbo tutti fecero un salto indietro scioccati. "Un asino?!?"

##
Tutti cominciarono a discutere. "Avevamo detto che li avremmo tenuti al sicuro e questo è quello che faremo!" Dissero alcuni. "Ma ci porteranno sfortuna!" Dissero altri.

##
Al che, la donna si ritrovò da sola di nuovo. Si chiese cosa fare con questo strano bimbo. Si chiese cosa fare con se stessa.

##
Ma alla fine dovette accettare che quello era suo figlio e che lei era sua madre.

##
Ora, se il bimbo fosse rimasto di quella stessa piccola taglia, tutto sarebbe stato diverso. Ma il bimbo asino crebbe e crebbe finché non poté più stare sulle spalle della mamma. E per quanto lei ci provasse, non poteva comportarsi come un essere umano. Sua madre era spesso stanca e frustrata. A volte gli faceva fare lavori da bestia.

##
Confusione e rabbia crebbero dentro Asino. Non poteva fare questo, non poteva fare quello. Non poteva essere così e non poteva essere cosà. Un giorno si arrabbiò così tanto che scalciò al suolo sua madre.

##
Asino si vergognò. Cominciò a correre via il più veloce e lontano che poté.

##
Quando smise di correre, era notte e Asino si era perso. "Hi-ho?" ragliò nell'oscurità. "Hi-ho?" rispose l'eco. Era da solo. Acciambellatosi su se stesso si addormentò in un sonno profondo e tormentato.

##
Asino si sveglio trovando uno strano vecchio a osservarlo. Asino lo guardò negli occhi e cominciò a sentire un barlume di speranza.

##
Asino andò a vivere con il vecchio che gli insegnò tanti modi diversi per sopravvivere. Asino ascoltava e imparava e lo stesso valeva per il vecchio. Si aiutavano vicenda e ridevano insieme.

##
Una mattina, il vecchio chiese a Asino di portarlo in cima ad una montagna.

##
Al di sopra delle nuvole si addormentarono. Asino sognò che sua madre era ammalata e lo chiamava. E quando si svegliò..

##
...Le nuvole erano sparite insieme al suo amico, il vecchio.

##
Asino finalmente capì cosa doveva fare.

##
Asino trovò sua madre, da sola che piangeva la scomparsa di suo figlio. Si fissarono a vicenda a lungo. E poi si abbracciarono molto forte.

##
Il bambino asino e sua madre crebbero insieme e trovarono tanti modi per vivere l'uno affianco all'altro. Lentamente, intorno a loro, altre famiglie cominciarono a sistemarsi.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Laura Pighini
* Language: it
