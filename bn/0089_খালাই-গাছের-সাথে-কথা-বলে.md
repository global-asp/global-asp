# খালাই গাছের সাথে কথা বলে

##
ইনি খালাই। তার বয়স সাত বছর। তার ভাষা "লুবুকুসু"-তে তার নামের অর্থ হল "ভালো।"

##
খালাই ঘুম থেকে উঠে কমলা গাছের সাথে কথা বলে। "কমলা গাছ, অনুগ্রহ করে বড় হও আর আমাদের অনেকগুলো পাকা কমলা দাও।"

##
খালাই হেঁটে স্কুলে যায়। পথে সে ঘাসের সাথে কথা বলে। "ঘাস, অনুগ্রহ করে সবুজ হয়ে বেড়ে উঠো এবং শুকিয়ে যেও না।"

##
খালাই বুনোফুলের পাশ দিয়ে যায়। "ফুল, অনুগ্রহ করে প্রস্ফুটিত হতে থাক যেন আমি তোমাকে আমার চুলে সাজাতে পারি।"

##
খালাই স্কুলপ্রাঙ্গণের মাঝে অবস্থিত গাছের সাথে কথা বলে। "গাছ অনুগ্রহ করে বড় শাখা প্রসারিত কর যেন আমরা তোমার ছায়াতলে পড়তে পারি।"

##
খালাই স্কুলের চারদিকে বেষ্টিত ঝোপের সাথে কথা বলে। "অনুগ্রহ করে শক্তিশালী হয়ে বেড়ে ওঠ এবং খারাপ লোকদের ভিতরে আসতে বাঁধা দাও।"

##
যখন খালাই স্কুল থেকে ঘরে ফিরে, তখন সে কমলা গাছের সাথে দেখা করে। "তোমার কমলাগুলো কি পেকেছে?" খালাই জিজ্ঞেস করে।

##
"কমলাগুলো এখনও সবুজ," খালাই দীর্ঘশ্বাস ফেলে। "আমি তোমার সাথে কাল দেখা করব, কমলা গাছ," খালাই বলে। "হয়তো তখন তোমার আমার জন্য একটি পাকা কমলা থাকবে!"

##
* License: [CC-BY]
* Text: Ursula Nafula
* Illustration: Jesse Pietersen
* Translation: Asma Afreen
* Language: bn
