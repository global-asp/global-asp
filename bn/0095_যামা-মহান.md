# যামা মহান!

##
আমার ছোট ভাই দেরি করে ঘুমায়। আমি ভোরে উঠি কারণ আমি মহান!

##
আমিই সে যে সূর্যকে বরণ করি।

##
"তুমি আমার শুকতারা," মা বলে।

##
আমি নিজে গোসল করি, আমার কারও সাহায্যের প্রয়োজন নেই।

##
আমি ঠাণ্ডা পানি আর নীল সাবানের বাজে গন্ধের সাথে মানিয়ে নিতে পারি।

##
মা আমাকে মনে করিয়ে দেয়, "দাঁতকে ভুলে যেওনা।" আমি উত্তর দেই, "কখনই না, আমি ভুলি না!"

##
গোসলের পর, আমি দাদা এবং ফুফুকে শুভেচ্ছা জানাই আর তাদের জন্য একটি ভালো দিনের কামনা করি।

##
তারপর আমি নিজে নিজে জামা পরি, "আমি এখন বড় হয়েছি মা," আমি বলি।

##
আমি আমার বোতাম লাগাতে এবং আমার জুতোর ফিতে বাঁধতে পারি।

##
এবং আমি খেয়াল রাখি যেন আমার ছোট ভাই স্কুলের সব খবর জানে।

##
আমি ক্লাসে সব কিছুতে ভালো করার আপ্রাণ চেষ্টা করি।

##
আমি প্রতিদিন এই ভাল কাজগুলো করি। কিন্তু যে কাজটি করতে আমি সব থেকে বেশি পছন্দ করি তা হল খেলা এবং খেলা!

##
* License: [CC-BY]
* Text: Michael Oguttu
* Illustration: Vusi Malindi
* Translation: Asma Afreen
* Language: bn
