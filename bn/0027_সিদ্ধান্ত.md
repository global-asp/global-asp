# সিদ্ধান্ত

##
আমার গ্রামে অনেক সমস্যা ছিল। আমরা একটি নলকূপ থেকে পানি নিতে লম্বা লাইনে দাঁড়াতাম।

##
আমরা অন্যদের দান করা খাদ্যের জন্য অপেক্ষা করতাম।

##
চোরের ভয়ে আমরা আগেভাগেই বাড়িতে তালা লাগিয়ে দিতাম।

##
অনেক বাচ্চারা স্কুল ছেড়ে দিয়েছিল।

##
কিশোরী মেয়েরা অন্যান্য গ্রামে ঝিয়ের কাজ করত।

##
কিশোর ছেলেরা গ্রামে ঘুরে বেড়াত, যেখানে অন্যরা মানুষের ক্ষেতখামারে কাজ করত।

##
যখন বাতাস বইত, ময়লা কাগজ গাছ ও বেড়াতে ঝুলে থাকত।

##
অসাবধানে ফেলা ভাঙা কাঁচের টুকরোতে মানুষের হাতপা কেটে যেত।

##
তারপর একদিন, নলকূপ শুকিয়ে গেল এবং আমাদের পাত্রগুলো খালি হয়ে গেল।

##
আমার বাবা ঘরে ঘরে হেঁটে গিয়ে লোকদের গ্রামের সভায় যোগ দিতে বললেন।

##
লোকেরা একটি বড় গাছের নিচে জড়ো হল এবং শুনল।

##
আমার বাবা উঠে দাঁড়ালেন এবং বললেন, "আমাদের সমস্যাগুলো সমাধান করতে একসাথে মিলে কাজ করতে হবে।"

##
আট বছর বয়সী জুমা, একটি গাছের উপর বসে চিৎকার করে বলল, "আমি পরিষ্কার করতে সাহায্য করতে পারি।"

##
একজন মহিলা বললেন, "ফসল ফলাতে মহিলারা আমার সাথে যোগ দিতে পারে।"

##
আরেকজন লোক দাঁড়িয়ে বলল, "পুরুষেরা একটি কূপ খনন করবে।"

##
আমরা সবাই সমস্বরে চিৎকার করে বললাম, "আমাদের জীবন বদলাতে হবে।" সেই দিন থেকে আমরা আমাদের সমস্যার সমাধান করার জন্য একসাথে কাজ করেছি।

##
* License: [CC-BY]
* Text: Ursula Nafula
* Illustration: Vusi Malindi
* Translation: Asma Afreen
* Language: bn
