# Parusa

##
Isang araw, may dalang maraming prutas si mama.

##
"Kelan namin iyan pwedeng kainin?" tanong namin.
"Mamayang gabi," sagot ni Mama.

##
Pero matakaw si Rahim at hindi siya makapaghintay. Tumikim ng isa at dinagdagan pa ng marami.

##
"Naku! Tingnan ninyo ang ginawa ni Rahim!" sigaw ni bunso.
"Matakaw si Rahim, at matigas ang ulo," sabi ko.

##
Galit si mama kay Rahim.

##
Galit din kami pero ayaw magsisi ni Rahim.

##
"Hindi po ba mapaparusahan si Rahim?" tanong ni bunso.

##
"Magsisisi ka, Rahim," banta ni Mama.

##
At sumama nga ang pakiramdam ni Rahim.

##
"Aray! Sakit ng tiyan ko," bulong niya.

##
Tama nga si Mama. Pinaparusahan na si Rahim ng prutas!

##
Humingi ng tawad si Rahim. "Hinding-hindi na ako magiging masiba," pangako niya. At pinagbigyan namin siya.

##
* License: [CC-BY]
* Text: Adelheid Marie Bwire
* Illustration: Melany Pietersen
* Translation: Arlene Avila
* Language: tl
