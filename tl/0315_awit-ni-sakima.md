# Awit ni Sakima

##
Nakatira si Sakima sa lupa ng pag-aari ng isang mayaman, kasama ang mga magulang at apat na taong gulang na kapatid.

##
Nagkasakit si Sakima noong siya ay tatlong taong gulang at mula noon ay naging bulag siya.

##
Maraming nagagawa si Sakima na hindi kayang gawin ng ibang anim na taong gulang bata. Kaya niyang makipagtalakayan sa mga nakakatanda tungkol sa mga mabibigat na bagay.

##
Namamasukan ang mga magulang ni Sakima sa bahay ng mayaman. Maaga silang umaalis at gabi na sila nakakauwi. Naiiwan si Sakima sa kanyang kapatid na babae.

##
Mahilig kumanta si Sakima. Kaya isang araw, natanong ng ina, "Saan galing ang mga awit na ito, Sakima?"

##
"Kusa na lang po silang dumarating, 'Nay. Naririnig ko sila sa isip ko kaya kinakanta ko," sagot ni Sakima.

##
Gustong gusto ni Sakima kumanta, lalo na pag gutom ang kanyang kapatid. Nakikinig ito nang mabuti at sumasayaw sa tunog ng kantang kayang pumawi ng gutom.

##
"Kanta ka uli, Kuya Sakima," sabi ng kapatid. At kakanta si Sakima ng paulit-ulit.

##
Isang gabi, tahimik ang kanyang mga magulang. Naramdaman agad ni Sakima na may problema.

##
"Ano po ang nangyari, 'Tay, 'Nay?" tanong ni Sakima. Nalaman niya na nawawala ang anak ng mayamang amo ng magulang. Labis ang lungkot nito.

##
"Siguro sasaya siya kung kakanta ako," sabi ni Sakima. "Hindi ka makakatulong. Napakayaman niya. Isa ka lang bulag. Ano sa palagay mo magagawa mo?" sabi ng mga magulang.

##
Hindi sumuko si Sakima. Pinagtanggol din siya ng kapatid, "Nawawala ang gutom ko pag kumakanta si Kuya. Baka naman matulungan din niya ang taong mayaman."

##
Kinaumagahan, inakay si Sakima ng kanyang kapatid papunta sa bahay ng mayaman.

##
Tumayo siya sa ilalim ng bintana at nagsimulang kumanta. Unti-unting dumungaw ang mayaman.

##
Tumigil ang mga trabahador sa kanilang ginagawa. Sabi ng isa, "Wala pang nakakatulong sa amo natin. Akala ba ng bulag na ito na may magagawa siya?"

##
Natapos ni Sakima ang isang awit at balak na sana niyang umalis. Hinabol siya ng mayaman, "Pasuyo naman, umawit ka pa uli."

##
Biglang dumating ang dalawang lalaki na may dalang stretcher. Natagpuan nila ang anak ng mayaman, na iniwan lang sa daan matapos bugbugin.

##
Natuwa ang mayaman nang makitang buhay ang anak. Binigyan niya ng gantimpala si Sakima. Dinala niya ang anak sa ospital para ipagamot. At dinala rin niya si Sakima para magpa-opera ng mata.

##
* License: [CC-BY]
* Text: Ursula Nafula
* Illustration: Peris Wachuka
* Translation: Arlene Avila
* Language: tl
