# Kausap ni Khalai ang halaman

##
Ito si Khalai. Pitong taong gulang siya. Sa Lubukusu, "mabuti" ang kahulugan ng pangalan niya.

##
Kinakausap ni Khalai ang puno ng dalandan, "Dalandan, pasuyo naman, sana magkaroon ka ng marami at malalaking prutas."

##
Naglalakad si Khalai papunta sa iskul. Nadadaanan niya ang damo, "Sana naman damo, lalo pang tumingkad ang berdeng kulay mo at 'wag na 'wag kang matutuyo."

##
Napapansin din ni Khalai ang mga ligaw na bulaklak, "Tuloy niyo lang ang pamulaklak, para meron akong pampaganda ng buhok."

##
Kinakausap din ni Khalai ang puno sa gitna ng iskul, "Plis naman, malaking puno, palaguin mo pa mga sanga para sa lilim mo kami ay makapagbasa."

##
May nasasabi rin si Khalai sa mga halamang-bakod, "Magpakatibay kayo, pigilin ninyong makapasok ang masasamang tao."

##
Pagkauwi, pinupuntahan agad ni Khalai ang dalandan, "Hinog na ba mga bunga?"

##
"Hay naku, hilaw pa rin pala. Bukas uli ha, dalandan. Pagbibigyan kita at baka meron ng hinog, kahit isa!"

##
* License: [CC-BY]
* Text: Ursula Nafula
* Illustration: Jesse Pietersen
* Translation: Arlene Avila
* Language: tl
