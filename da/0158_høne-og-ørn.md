# Høne og Ørn

##
Engang var Høne og Ørn venner. De levede fredeligt sammen med alle de andre fugle. Ingen af dem kunne flyve.

##
På et tidspunkt var der hungersnød i landet. Ørn måtte gå meget langt for at finde mad. Hun kom meget træt tilbage. "Der må være en lettere måde at rejse på!" sagde Ørn.

##
Efter en god nats søvn fik Høne en brilliant idé. Hun begyndte at samle tabte fjer fra alle deres fuglevenner. "Lad os sy dem sammen oven på vores egne fjer," sagde hun. "Måske kan det gøre det lettere at rejse."

##
Ørn var den eneste i landsbyen, der havde en nål, så hun begyndte at sy først. Hun lavede et par smukke vinger til sig selv og fløj højt op over Høne. Høne lånte nålen, men hun blev hurtigt træt af at sy. Hun lagde nålen på skabet og gik ud i køkkenet for at lave mad til sine børn.

##
Men de andre fugle havde set Ørn flyve væk. De spurgte Høne, om de kunne lave nålen, så de også kunne lave vinger til sig selv. Snart fløj der fugle overalt på himlen.

##
Da den sidste fugl afleverede nålen tilbage, var Høne der ikke. Så hendes børn tog nålen og begyndte at lege med den. Da de blev trætte af legen, efterlod de nålen i sandet.

##
Senere om eftermiddagen kom Ørn tilbage. Hun spurgte efter nålen, så hun kunne fikse nogle fjer, der havde løsnet sig på hendes tur. Høne kiggede på skabet. Hun kiggede i køkkenet. Hun kiggede i haven. Men nålen var væk.

##
"Giv mig en enkelt dag," bad Høne Ørn. "Så kan du fikse din vinge og flyve ud efter mad igen." "Kun en enkelt dag," sagde Ørn. "Hvis du ikke kan finde nålen, må du give mig en af dine kyllinger som betaling."

##
Da Ørn kom tilbage næste dag, gik Høne og skrabede i sandet, men ingen nål. Så Ørn fløj meget hurtigt ned og fangede en af kyllingerne. Hun fløj væk med den. Siden den dag går Høne altid og skraber i sandet, når Ørn møder hende.

##
Når Ørns vinger kaster skygge på jorden, advarer Høne sine kyllinger. "Skynd jer væk fra det åbne land." Og de svarer: "Vi er ikke dumme. Vi løber."

##
* License: [CC-BY]
* Text: Ann Nduku
* Illustration: Wiehan de Jager
* Translation: Kim Sandvad West
* Language: da
