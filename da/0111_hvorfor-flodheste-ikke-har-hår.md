# Hvorfor flodheste ikke har hår

##
En dag gik Kanin en tur langs floden.

##
Flodhest var der også. Hun gik en tur og spiste noget dejligt, grønt græs.

##
Flodhest så ikke, at Kanin var der, og hun trådte uheldigvis på Kanins fod. Kanin råbte ad Flodhest: "Din flodhest! Kan du ikke se, at du træder på min fod?"

##
Flodhest undskyldte over for Kanin: "Jeg beklager. Jeg så dig ikke. Vær sød at tilgive mig!" Men Kanin ville ikke lytte, og han råbte ad Flodhest: "Du gjorde det med vilje! En dag får du at se! Du vil få din straf!"

##
Kanin gik ud for at finde Ild og sagde: "Gå hen og brænd Flodhest, når hun kommer op af vandet for at spise græs. Hun trådte på mig!" Ild svarede: "Ingen problemer, Kanin, min ven. Jeg skal gøre alt, du beder mig om."

##
Senere spiste Flodhest græs langt fra floden, da "Svisj!" Ild blev til flammer. Flammerne brændte Flodhests hår.

##
Flodhest begyndte at græde og løb ned mod vandet. Alt hendes hår var brændt bort af ilden! Flodhest blev ved med at græde: "Mit hår er brændt væk af ilden! Alt mit hår er væk! Mit smukke hår!"

##
Kanin var glad for, at Flodhests hår blev brændt væk. Og stadig den dag i dag går Flodhest ikke langt væk fra vandet, fordi hun er bange for ilden.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Kim Sandvad West
* Language: da
