# Kylling og Tusindben

##
Kylling og Tusindben var venner. Men de konkurrerede altid med hinanden. En dag besluttede de sig for at spille fodbold for at se, hvem der var den bedste spiller.

##
De gik hen til fodboldbanen og begyndte deres spil. Kylling var hurtig, men Tusindben var hurtigere. Kylling sparkede langt, men Tusindben sparkede længere. Kylling begyndte at blive sur.

##
De besluttede sig for en straffesparkskonkurrence. Først skulle Tusindben være målmand. Kylling scorede kun et enkelt mål. Så var det kyllingens tur til at forsvare målet.

##
Tusindben sparkede til bolden og scorede. Tusindben fintede bolden og scorede. Tusindben nikkede til bolden og scorede. Tusindben scorede fem mål.

##
Kylling var rasende over, at hun tabte. Hun var en meget dårlig taber. Tusindben begyndte at grine, fordi hans ven brokkede sig så meget.

##
Kylling var så vred, at hun åbnede sit næb på vid gab og slugte tusindbenet.

##
Da Kylling gik hjem, mødte hun Mor Tusindben. Mor Tusindben spurgte: "Har du set mit barn?" Kylling sagde ikke noget. Mor Tusindben var bekymret.

##
Så hørte Mor Tusindben en lille stemme: "Hjælp mig, mor!" råbte stemmen. Mor Tusindben så sig omkring og lyttede opmærksomt. Stemmen kom inde fra kyllingens mave.

##
Mor Tusindben råbte: "Brug dine specielle evner, mit barn!" Tusindben kan lave en grim lugt og en forfærdelig smag. Kylling begyndte at få det dårligt.

##
Kylling bøvsede. Så svælgede og spyttede hun. Så nøs og hostede hun. Og hostede. Tusindbenet var ulækkert!

##
Kylling hostede, indtil hun hostede tusindbenet op af sin mave. Mor Tusindben og hendes barn kravlede op i et træ for at gemme sig.

##
Siden da har kyllinger og tusindben været fjender.

##
* License: [CC-BY]
* Text: Winny Asara
* Illustration: Magriet Brink
* Translation: Kim Sandvad West
* Language: da
