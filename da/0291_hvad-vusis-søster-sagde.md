# Hvad Vusis søster sagde

##
En tidlig morgen kaldte Vusis bedstemor på ham, "Vusi, vær sød at tage dette æg med til dine forældre. De vil lave en stor kage til din søsters bryllup."

##
På vej til sine forældre mødte Vusi to drenge, der plukkede frugt. En af drengene snuppede ægget fra Vusi og kastede det mod et træ. Ægget gik i stykker.

##
"Hvad har du gjort?" græd Vusi. "Det æg skulle bruges til en kage. Kagen var til min søsters bryllup. Hvad vil min søster sige, hvis der ikke er nogen bryllupskage?"

##
Drengene var kede af, at de havde drillet Vusi. "Vi kan ikke hjælpe med kagen, men her er en vandrepind til din søster," sagde den ene. Vusi fortsatte sin tur.

##
På vejen mødte han to mænd, der var ved at bygge et hus. "Kan vi låne den der stærke pind?" spurgte den ene. Men pinden var ikke stærk nok til bygningen, og den gik i stykker.

##
"Hvad har du gjort?" græd Vusi. "Den pind var en gave til min søster. Frugtplukkerne gav mig pinden, fordi de ødelagde mit æg, som skulle bruges til kagen. Kagen var til min søsters bryllup. Nu er der ikke noget æg, ingen kage og ingen gave. Hvad vil min søster nu sige?"

##
Byggerne var kede af, at de havde ødelagt pinden. "Vi kan ikke hjælpe med kagen, men her er noget halm til din søster," sagde den ene. Og så fortsatte Vusi sin tur.

##
På vejen mødte Vusi en bonde og en ko. "Sikke noget lækkert halm. Må jeg smage lidt?" spurgte koen. Men halmen var så lækkert, at koen spiste det hele!

##
"Hvad har du gjort?" græd Vusi. "Halmen var en gave til min søster. Byggerne gav mig halmen, fordi de ødelagde pinden, jeg fik fra frugtplukkerne. Frugtplukkerne gav mig pinden, fordi de ødelagde ægget til min søsters kage. Kagen var til min søsters bryllup. Nu er der ikke noget æg, ingen kage og ingen gave. Hvad vil min søster nu sige?"

##
Koen ved ked af, at hun var så grådig. Bonden besluttede, at koen kunne gå med Vusi som gave til hans søster. Og så fortsatte Vusi sin tur.

##
Men koen løb tilbage til bonden ved middagstid. Og Vusi for vild på turen. Han ankom meget sent til sin søsters bryllup. Gæsterne spiste allerede.

##
"Hvad skal jeg gøre?" græd Vusi. "Koen, der løb væk, var en gave, jeg fik for halmen, byggerne gav mig. Byggerne hav mig halmen, fordi de ødelagde pinden, jeg fik fra frugtplukkerne. Frugtplukkerne hav mig pinden, fordi de ødelagde ægget til kagen. Kagen var til brylluppet. Nu er der ikke noget æg, ingen kage og ingen gave."

##
Vusis søster tænkte i et stykke tid, og så sagde hun, "Vusi, min bror, jeg er ligeglad med gaver. Jeg bryder mig ikke engang om kagen! Vi er alle sammen, og så jeg er glad. Tag noget fint tøj på og lad os fejre denne dag!" Og det gjorde Vusi.

##
* License: [CC-BY]
* Text: Nina Orange
* Illustration: Wiehan de Jager
* Translation: Kim Sandvad West
* Language: da
