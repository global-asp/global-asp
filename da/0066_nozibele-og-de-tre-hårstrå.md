# Nozibele og de tre hårstrå

##
For længe siden gik tre piger ud for at samle brænde.

##
Det var en varm dag, så de gik ned til floden for at bade. De legede og sprøjtede og svømmede i vandet.

##
Pludselig indså de, at det var blevet sent. De skyndte sig tilbage til landsbyen.

##
Da de næsten var hjemme, rørte Nozibele ved sin hals. Hun havde glemt sin halskæde! "Vær søde at gå med mig tilbage!" bad hun sine venner. Men hendes venner sagde, at det var for sent.

##
Så Nozibele gik tilbage til floden alene. Hun fandt sin halskæde og skyndte sig hjem. Men hun for vild i mørket.

##
I det fjerne så hun lys komme fra en hytte. Hun skyndte sig hen til den og bankede på døren.

##
Hun blev overrasket, da en hund åbnede døren og sagde: "Hvad vil du?" "Jeg er faret vild, og jeg har brug for et sted at sove," sagde Nozibele. "Kom ind, eller jeg bider dig!" sagde hunden. Så Nozibele gik ind.

##
Så sagde hunden: "Lav mad til mig!" "Men jeg har aldrig lavet mad til en hund før," svarede hun. "Lav mad, eller jeg bider dig!" sagde hunden. Så Nozibele lavede noget mad til hunden.

##
Så sagde hunden: "Red op til mig!" Nozibele svarede: "Jeg har aldrig redt op til en hund før." "Red op, eller jeg bider dig!" sagde hunden. Så Nozibele redte op.

##
Hver dag måtte hun lave mad og feje og vaske for hunden. Så sagde hunden en dag: "Nozibele, i dag skal jeg besøge nogle venner. Fej i huset, lav mad og vask mine ting, før jeg kommer tilbage."

##
Så snart hunden var gået, tog Nozibele tre hårstrå fra sit hoved. Hun lagde et hårstrå under sengen, et bag døren og et i gården. Så løb hun hjem så hurtigt, hun kunne.

##
Da hunden kom tilbage, ledte han efter Nozibele. "Nozibele, hvor er du?" råbte han. "Jeg er her, under sengen," sagde det første hårstrå. "Jeg er her, bag døren," sagde det andet hårstrå. "Jeg er her, i gården," sagde det tredje hårstrå.

##
Da vidste hunden, at Nozibele havde snydt ham. Så han løb, og han løb hele vejen til landsbyen. Men Nozibeles brødre ventede ham med store kæppe. Hunden vendte omkring og løb væk og er ikke blevet set siden da.

##
* License: [CC-BY]
* Text: Tessa Welch
* Illustration: Wiehan de Jager
* Translation: Kim Sandvad West
* Language: da
