# Ged, Hund og Ko

##
Ged, Hund og Ko var gode venner. En dag tog de på tur i en taxa.

##
Da de nåede frem, bad chaufføren dem om at betale for turen. Ko betalte for sin billet.

##
Hund betalte lidt ekstra, for han havde ikke lige penge.

##
Chaufføren skulle lige til at give Hund penge tilbage, da Ged løb væk uden at betale.

##
Chaufføren blev meget sur. Han kørte væk uden at give Hund penge tilbage.

##
Det er derfor, at Hund selv i dag løber efter biler og kigger ind i dem for at finde den chauffør, der skylder ham penge.

##
Ged løber væk, når hun hører lyden af en bil. Hun er bange for at blive arresteret, fordi hun ikke har betalt sin billet.

##
Og Ko er ligeglad, når der kommer en bil. Ko giver sig god tid, når hun går over vejen, fordi hun ved, at hun har betalt for hele sin billet.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Kim Sandvad West
* Language: da
