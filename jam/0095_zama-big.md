# Zama a di bes!

##
Mi likl bredda sliip liet-liet. Mi get op orli kaaz mi a di bes!

##
A mi mek di son kom iihn.

##
"Yu a fi mi maanin star," mama se.

##
Mi bied miself, mi no waa no elp.

##
Mi kyan stan di kuol waata an di smel bad suop.

##
Mama rimain mi se, "Dohn figet fi brosh yu tiit dem." Mi ansa se, "Neva, no mii!"

##
Afta mi bied, mi tel granpaa an anti maanin, an fi av a nais die.

##
Den mi put aan mi kluoz bai miself, "mi big nou mama," mi se.

##
Mi kyan botn mi klouz an bokl mi shuuz dem.

##
An mi mek shuor se likl bredda nuo aal di nyuuz fram skuul.

##
Ina klaas mi du mi bes ina evriting.

##
Evridie, mi du aal a dem gud tingz ya. Bot di ting mi lov di muos, a fi plie an plie.

##
* License: [CC-BY]
* Text: Michael Oguttu
* Illustration: Vusi Malindi
* Translation: Georgette McGlashen
* Language: jam
