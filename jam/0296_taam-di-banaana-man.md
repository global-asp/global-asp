# Taam Di Banaana-Man

##
Taam a kyari wahn baaskit a raip banaana.

##
Taam go a maakit fi sel banaana.

##
Piipl a maakit a bai fruut.

##
Bot nobadi naa bai Taam Banaana dem. Dem prifa fi bai fruut fram di uman dem.

##
"Ina fiwi komyuuniti, onggl uman sel fruut," piipl se. "Wa kaina man dis?" piipl aks.

##
Bot Taam no gi op. Im kaal out, "bai mi swiit raip banaana dem!"

##
Wahn uman pik op a bonch a banaana fram outa di baaskit. Shi luk pan it gud-gud.

##
Di uman bai di banaana dem.

##
Muor piipl kom a di staal. Dem bai Taam banaana dem an nyam dem.

##
Suuhn, di baaskit empti. Taam kount op di moni we im mek.

##
Den Taam go bai suop, shuga an bred. Im put di tingz dem ina im baaskit.

##
Taam balans di baaskit pan im ed an go a im yaad.

##
* License: [CC-BY]
* Text: Humphreys Odunga
* Illustration: Zablon Alex Nguku
* Translation: Georgette McGlashen
* Language: jam
