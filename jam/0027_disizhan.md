# Disizhan

##
Fi mi vilij di av uoliip a prablem. Wi did afi mek wahn lang lain fi kech waata fram wan paip.

##
Wi did afi wiet pan frii fuud we ada piipl gi wi.

##
Wi yuus tu lak op wi ous orli kaaz a tiif.

##
Uoliip a pikni jrap out a skuul.

##
Yong gyal pikni yuus tu du elpa wok ina di ada vilij dem.

##
Yong bwaai pikni aigl roun di vilij wail som a dem du wok pan ada piipl faam.

##
Wen di briiz bluo, gyaabij eng aaf a di chrii dem an fens dem.

##
Piipl wuda get kot fram brok glaas we dash we kielis.

##
Den wan die, di paip jrai op an wi kantiena dem did empti.

##
Mi faada go fram yaad tu yaad an aks piipl fi kom a wahn vilij miitn.

##
Piipl gyada tugeda anda wan big chrii an lisn.

##
Mi faada git op an se, "wi afi wok tugeda fi fiks wi prablem dem."

##
Iet-iez-uol Juuma, siddong pan wahn stomp an baal out se, "Mi kyan elp fi kliin op."

##
Wan uman se, "Di uman dem kyan kom tugeda wid mi fi plaant fuud."

##
Wan neks man git op an se, "Di man dem wi dig wan wel."

##
Aal a wi baal out tugeda, "Wi afi chienj ou wi liv." Fram dat die, wi wok tugeda fi fiks wi prablem dem.

##
* License: [CC-BY]
* Text: Ursula Nafula
* Illustration: Vusi Malindi
* Translation: Georgette McGlashen
* Language: jam
