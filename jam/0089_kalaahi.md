# Kalaahi

##
Dis a Kalaahi. Shi a sevn iez uol. Ar niem miin 'di gud-wan' inna fi ar langgwij, Lubukuusu.

##
Kalaahi wiek op an a taak tu di arinj chrii. "Du arinj, gruo big an gi wi uol iip a raip arinj."

##
Kalaahi waak go a skuul. Pan ar wie shi taak tu di graas. "Du graas, gruo griin-griin an dohn jrai op."

##
Kalaahi paas wail flowaz. "Du flowaz, gwaan blasom so mi kyan put yu ina mi ier."

##
A skuul, Kalaahi taak tu di chrii inna di migl a di skuulyaad. "Du chrii, push out big lim so wi kyan get fi riid anda yu shied."

##
Kalaahi taak tu di ejin roun ar skuul. "Du, gruo chrang an tap bad piipl fram kom iihn ya."

##
Wen Kalaahi go bak uom fram skuul, shi go luk pan di arinj chrii. "Yu arinj dem raip yet?" Kalaahi aks.

##
"Di arinj dem stil griin," Kalaahi bieli se. "Mi wi si yu tumaro arinj chrii," Kalaahi se. "Miebi dem taim de yu wi av wahn raip arinj fi me!"

##
* License: [CC-BY]
* Text: Ursula Nafula
* Illustration: Jesse Pietersen
* Translation: Georgette McGlashen
* Language: jam
