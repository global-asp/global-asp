# Chikin an Milipiid

##
Chikin an Milipiid a did fren. Bot dem alwiez inna kompitishan wid wananeda. Wan die dem mek op dem main fi plie futbaal fi si uu a di bes plieya.

##
Dem go a di futbaal fiil an staat dem giem. Chikin did faas, bot Milipiid did faasa. Chikin kik faar, bot Milipiid kik faara. Chikin did staat get kraas.

##
Dem mek op dem main fi av penalti shuut-out. Fos, Milipiid a did guol kiipa. Chikin skuor onggl wan guol. Den a did Chikin torn fi plie guoli.

##
Milipiid kik di baal an skuor. Milipiid jribl di baal an skuor. Milipiid bok di baal an skuor faiv guol.

##
Chikin did wel beks se shi luuz. Shi neva tek luuzin gud. Milipiid did staat laaf kaaz im fren did a fos op arself.

##
Chikin did so beks dat shi uopm ar biik waid an swola op Milipiid.

##
Jos az Chikin a waak go a ar yaad, shi bok op inna Mada Milipiid. Mada Milipiid aks ar se, "Yu si mi pikni?" Chikin neva se notn. Mada Milipiid did kansorn.

##
Den Mada Milipiid ier wahn likl vais. "Elp mi mama!" di vais did a baal. Mada Milipiid luk roun an lisn gud. Di vais did a kom fram outta di chikin.

##
Mada Milipiid baal out se, "Yuuz yu speshal powa mi pikni!" Milipiid kyan mek wahn bad smel an wahn bad ties inna yu mout. Chikin staat fi fiil sik.

##
Chikin belch. Den shi swola an spit. Den shi sniiz an kaaf. An kaaf. Di milipiid di sik stomok!

##
Chikin kaaf so til shi kaaf op di milipiid we did inna ar beli. Mada Milipiid an ar pikni kraal go op inna wahn chrii go aid.

##
Fram dat taim, chikin an milipiid ton enimi.

##
* License: [CC-BY]
* Text: Winny Asara
* Illustration: Magriet Brink
* Translation: Georgette McGlashen
* Language: jam
