# Pikni dem we mek outa waks

##
Wan taim, yu did av wahn api fambili.

##
Dem neva fait wananeda. Dem elp dem pierens a dem yaad an a grong.

##
Bot dem no mek dem go nier faiya.

##
Dem afi du aal a dem wok ina di nait. Kaaz dem mek outa waks.

##
Bot wan a di bwaai dem did wel waahn gout ina di dielait.

##
Wan die di fiilin fi gout did tuu chrang. Im breda dem waan im...

##
Bot it did tuu liet! Im melt out ina di son at.

##
Di waks pikni dem did fiil sad-sad fi si dem breda jos a melt out so.

##
Bot dem mek a plan. Dem shiep out di lomp a saaf waks ina a bod.

##
Dem kyari dem bod breda go op ina wahn ai mouhn.

##
Az di son kom op, im flai we an a sing ina di maanin lait.

##
* License: [CC-BY]
* Text: Southern African Folktale
* Illustration: Wiehan de Jager
* Translation: Georgette McGlashen
* Language: jam
