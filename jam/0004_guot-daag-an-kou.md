# Guot, Daag an Kou

##
Guot, Daag an Kou a did gud fren. Wan die dem go pan a jorni ina a taksi.

##
Wen dem riich di en a dem jorni, di jraiva aks dem fi pie dem fier. Kou pie fi ar fier.

##
Daag did pie a likl ekstra, kaaz im neva av di rait moni.

##
Di jraiva did a go gi Daag im chienj wen Guot ronwe an no pie notn.

##
Di jraiva did wel beks. Im jraiv we an no gi Daag im chienj.

##
Das wai, iivn tu dis die, Daag ron aafa kyar fi si ef im kyan fain di jraiva uu uo im, im chienj.

##
Guot ronwe fram di soun a kyar. Shi fried shi a go get lak op fi no pie ar fier.

##
An Kou no bizniz wen kyar a kom. Kou tek ar taim a kraas di ruod kaa shi nuo se shi pie aal a ar fier.

##
* License: [CC-BY]
* Text: Fabian Wakholi
* Illustration: Marleen Visser
* Translation: Georgette McGlashen
* Language: jam
