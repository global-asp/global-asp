# Hønemor og Tusenbein

##
Hønemor og Tusenbein var venner. Men de likte alltid å konkurrere. En dag spilte de fotball for å se hvem som var den beste spilleren.

##
De dro til fotballbanen og startet kampen. Hønemor var rask, men Tusenbein var raskere. Hønemor sparket langt, men Tusenbein sparket lengre. Hønemor ble surere og surere.

##
De bestemte seg for å ha en straffekonkurranse. Først var Tusenbein keeper. Hønemor skåret bare ett mål. Så var det Hønemors tur til å forsvare målet.

##
Tusenbein sparket ballen og skåret. Tusenbein driblet ballen og skåret. Tusenbein headet ballen og skåret. Fem mål skåret Tusenbein.

##
Hønemor ble sint fordi hun tapte. Hun var en veldig dårlig taper. Tusenbein begynte å le av vennen som lagde så mye bråk.

##
Hønemor var så sint at hun åpnet nebbet og slukte Tusenbein.

##
Da Hønemor gikk hjemover, møtte hun Mor Tusenbein. "Har du sett barnet mitt?" spurte Mor Tusenbein. Hønemor sa ikke noe. Mor Tusenbein ble urolig.

##
Så hørte Mor Tusenbein en svak stemme: "Mamma, hjelp meg!" Mor Tusenbein så seg rundt og lyttet spent. Lyden kom fra inni høna.

##
Mor Tusenbein ropte: "Bruk det trikset du kan, barnet mitt!" Tusenbein kan lage en dårlig lukt og en sånn fæl smak. Hønemor kjente at hun ble dårlig.

##
Hønemor kastet opp. Og svelget og spyttet. Så nøs og hostet hun. Og kastet opp. Tusenbeinet var ufyselig.

##
Hønemor hostet til hun kastet opp tusenbeinet som var i magen. Mor Tusenbein og barnet hennes klatret opp i et tre for å gjemme seg.

##
Siden den gang har høner og tusenbein vært fiender.

##
* License: [CC-BY]
* Text: Winny Asara
* Illustration: Winny Asara
* Translation: Finn Stranger-Johannessen
* Language: nb
