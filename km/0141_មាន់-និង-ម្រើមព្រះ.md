# មាន់ និង ម្រើមព្រះ

##
មាន់ និងម្រើមព្រះ ជាមិត្តនឹងគ្នា។ ប៉ុន្តែពួកវាតែងប្រជែងគ្នាជានិច្ច។

ថ្ងៃមួយ ពួកគេក៏បបួលគ្នាលេងបាល់ទាត់។ 
អ្នកទាំងពីរចង់ដឹងថាតើនរណាពូកែជាងគេ។

##
ពួកគេក៏ចេញទៅទីលានបាល់ទាត់។ ការប្រកួតក៏ចាប់ផ្ដើម។

មាន់រត់យ៉ាងលឿន។ ប៉ុន្តែម្រើមព្រះ រត់លឿនជាង។

មាន់ទាត់បាល់បានឆ្ងាយ។ ប៉ុន្តែម្រើមព្រះ ទាត់បាល់បានឆ្ងាយជាង។

មាន់ក៏ចាប់ផ្ដើមមួម៉ៅ។

##
ពួកគេក៏សម្រេចចិត្តទាត់ប៉េណាល់ទីវិញម្ដង។

ដំបូងម្រើមព្រះ ធ្វើជាអ្នកចាំទី។
មាន់ទាត់ចូលទីបានតែមួយគ្រាប់ប៉ុណ្ណោះ។

បន្ទាប់មក ដល់វេនមាន់ចាំទីវិញម្ដង។

##
ម្រើមព្រះទាត់បាល់ចូល។

ម្រើមព្រះបណ្ដើរបាល់ចុះឡើង ក៏ទាត់ចូលទៀត។

ម្រើមព្រះ តែតបាល់ចូលទីទៀត។

ម្រើមព្រះទាត់ចូលសរុបបានប្រាំគ្រាប់។

##
ពេលចាញ់បែបនេះ មាន់ខឹងយ៉ាងខ្លាំង ។

ម្រើមព្រះអស់សំណើច ព្រោះឃើញមិត្តវាខឹងឡើងមុខក្រហម។

##
មាន់ខឹងខ្លាំងពេក ក៏បើកចំពុះចឹកលេបម្រើមព្រះចូលពោះបាត់។

##
ពេលដើរមកផ្ទះវិញ មាន់ក៏ជួបនឹងមេម្រើមព្រះ។

មេម្រើមព្រះក៏សួរថា៖ “តើឯងបានឃើញកូនខ្ញុំដែរឬទេ?” 
មាន់មិននិយាយអ្វីទាំងអស់។ 

មេម្រើមព្រះ ព្រួយបារម្ភយ៉ាងខ្លាំង។

##
រំពេចនោះ មេម្រើមព្រះ បានឮសំឡេងខ្សាវៗ។ “ម៉ែជួយកូនផង!”

មេម្រើមព្រះសម្លឹងជុំវិញ ហើយប្រឹងស្ដាប់យ៉ាងប្រុងប្រយ័ត្ន។ សំឡេងនោះ គឺឮចេញពីក្នុងពោះមាន់សោះ។

##
មេម្រើមព្រះក៏ស្រែកថា៖ “កូនសម្លាញ់! ចូរកូនប្រើជំនាញពិសេសរបស់កូនទៅ។”

ម្រើមព្រះ ក៏បញ្ចេញក្លិនស្អុយ និងរសជាតិគួរឲ្យខ្ពើម។ មាន់ចាប់ផ្ដើមមានអារម្មណ៍មិនស្រួលខ្លួន។

##
មាន់ចាប់ផ្ដើមភើ។ បន្ទាប់មកវាចាប់ផ្ដើមខាកផង ស្ដោះផង។

ក្រោយមក វាក៏កណ្ដាស់ ហើយក្អក។ ក្អកហើយ ក្អកទៀត។ 

ម្រើមព្រះគួរឲ្យខ្ពើមរអើមណាស់!

##
មាន់ក៏ក្អកចេញម្រើមព្រះពីក្នុងពោះវាមកក្រៅ។

មេម្រើមព្រះ និងកូន ក៏នាំគ្នាវារឡើងដើមឈើដើម្បីលាក់ខ្លួន។

##
ចាប់ពីពេលនោះមក មាន់ និងម្រើមព្រះ ក្លាយជាសត្រូវនឹងគ្នារហូតមក។

##
* License: [CC-BY]
* Text: Winny Asara
* Illustration: Magriet Brink
* Translation: Khuob Sopheak
* Language: km
