# ដាយស៊ី កូនមាន់អស្ចារ្យ!

##
កាលពីព្រេងនាយ នៅក្បែរភូមិតូចមួយ មានកសិដ្ឋានដ៏តូចមួយ។

##
ក្នុងកសិដ្ឋាននោះមានកូនមាន់មួយ ឈ្មោះថា ដាយស៊ី។

##
"ពេលធំឡើង ខ្ញុំចង់ហើរឲ្យបានខ្ពស់ៗទៅលើមេឃ។" ដាយស៊ី និយាយ។

##
ប៉ុន្តែមាន់ផ្សេងទៀត បែរជាសើចចំអកឲ្យនាងទៅវិញ។

##
ពួកគេនិយាយថា៖ "ឯងចម្លែកណាស់។ យើងឈប់លេងចូលឯងហើយ!"

##
ពេលនោះមេមាន់ បានប្រាប់នាងថា៖ "ដាយស៊ី យើងអាចទទះស្លាបយើងបាន។ ប៉ុន្តែកូនដឹងទេ ពិបាកណាស់ដែលមាន់អាចហើរបាននោះ។"

##
ដាយស៊ី មិនបោះបង់ឡើយ។

រៀងរាល់ថ្ងៃ នាងហ្វឹកហាត់ខ្លួនឯងដោយខំទទះស្លាបរបស់នាង។

ផ្លាប់! ផ្លាប់! ផ្លាប់! នាងប្រឹងទទះស្លាប ប៉ុន្តែនាងមិនអាចយោងខ្លួនឲ្យផុតពីដីបានឡើយ។

##
ក្នុងពេលហ្វឹកហាត់ នាងស្រមៃថាខ្លួនឯងកំពុងតែហើរយ៉ាងខ្ពស់ទៅលើមេឃ។ ហើយនាងមើលឃើញមាន់ដទៃទៀតនៅខាងក្រោម។

នាងស្រមៃទៀតថា នាងកំពុងតែហើរកាត់ហ្វូងចាប និងត្រចៀកកាំ។

"អ្ហូ អស្ចារ្យ!" មាន់ចេះហើរ!" ពួកបក្សីលាន់មាត់។

##
ដូច្នេះ... ផ្លាប់! ផ្លាប់! ផ្លា់ប់!
ដាយស៊ី ខំរៀនទទះស្លាបខ្លួនឯងរាល់ថ្ងៃ។

##
នាងហើបខ្លួនផុតពីដីបានបន្តិច ក៏ធ្លាក់ចុះមកវិញ។

##
"ខ្ញុំបែបមិនចេះហើរទេម៉ែ! មាន់ឯទៀតនិយាយត្រូវណាស់។" ដាយស៊ី យំប្រាប់មេមាន់។

##
មេមាន់ក៏លួងលោមថា "ដាយស៊ី កូនខុសពីគេ។ មាន់ផ្សេងទៀតគេមិនចង់ចេះហើរទេ ប៉ុន្តែកូនទេចង់ហើរ! កូនអាចធ្វើបាន។"

##
ថ្ងៃក្រោយមក ដាយស៊ី បានឡើងទៅលើដំបូលទ្រុង ហើយនាងខំទទះស្លាប ផ្លាប់ ផ្លាប់​ ផ្លាប់។

នាងហើរទៅលើអាកាសហើយទទះស្លាប...ទទះស្លាបហើយ...ទទះស្លាបទៀត...ហើយក៏...

##
ប៉ាំង!

##
មាន់ផ្សេងទៀតបានសើចខ្លាំង ៗ ។

"ហាហាហាយើងប្រាប់អ្នកថាមាន់មិនអាចហើរបានទេ!"

##
ប៉ុន្តែថ្ងៃបន្ទាប់ ដាយស៊ី បានឡើងទៅកាន់តែខ្ពស់ជាងមុនរហូតដល់ដំបូលខ្ទម!

ផ្លាប់! ផ្លាប់! ផ្លាប់!
ដាយស៊ី ខំទទះស្លាប។

##
នាងហើរទៅលើអាកាសហើយប្រឹង
ទទះស្លាប...ទទះហើយ...ទទះទៀត...ហើយទទះទៀត...ហើយ...

##
នាងនៅតែហើរបានទៀត!

ខ្យល់ក្រោមស្លាបនាងខ្លាំងទៅៗ ធ្វើឲ្យនាងហើរបានកាន់តែខ្ពស់ទៅៗ!

ហ្វូងចាប និងត្រចៀកកាំ លាន់មាត់ថា៖ "អស្ចារ្យមែន! មាន់ចេះហើរ!"

##
ឯមាន់ដទៃទៀតក៏ចង់ចេះហើរដូចនាងដែរ!

##
ពួកគេលាន់មាត់ឡើងថា៖ "អូ ដាយស៊ី! ឯងពិតជាអស្ចារ្យមែន!"

##
* License: [CC-BY]
* Text: Nozizwe Herero
* Illustration: Siya Masuku
* Translation: Khuob Sopheak
* Language: km
