# Decido

##
Mia vilaĝo havis multajn problemojn. Ni viciĝis longe por akiri akvon de unu krano.

##
Ni atendis manĝaĵon donacita de aliuloj.

##
Ni ŝlosis frue la domojn pro ŝtelistoj.

##
Multaj infanoj forlasis la lernejon.

##
Junaj knabinoj laboris kiel servistinoj en aliaj vilaĝoj.

##
Junaj knaboj vagis tra la vilaĝo, dum aliuloj laboris en la bienoj de homoj.

##
Kiam la vento blovis, forĵetitaj paperpecoj pendiĝis sur la arboj kaj la bariloj.

##
Homoj tranĉis sin per rompitaj vitropecoj, kiujn aliuloj ĵetis senatente.

##
Tiam, unu tagon, la krano sekiĝis kaj niaj akvujoj malpleniĝis.

##
Mia patro marŝis de unu domo al alia, kaj petis homojn ĉeesti vilaĝan kunvenon.

##
Homoj kunvenis sub granda arbo kaj aŭskultis.

##
Mia patro ekstaris kaj diris, "Ni devas kunlabori por solvi niajn problemojn."

##
Okjara Juma, kiu sidis sur trunko de arbo, ekkriis, "Mi povas helpi purigi."

##
Unu virino diris, "La virinoj povas aliĝi kun mi por kreskigi manĝaĵon."

##
Alia viro stariĝis kaj diris, "La viroj fosos puton."

##
Ni ĉiuj ekkriis unuvoĉe, "Ni devas ŝanĝi niajn vivojn." Ekde tiam, ni kunlaboris por solvi niajn problemojn.

##
* License: [CC-BY]
* Text: Ursula Nafula
* Illustration: Vusi Malindi
* Translation: dohliam
* Language: eo
