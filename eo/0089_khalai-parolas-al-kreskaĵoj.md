# Khalai parolas al kreskaĵoj

##
Jen Khalai. Ŝi havas sep jarojn. Ŝia nomo signifas "la bonulo" en ŝia lingvo, la lubukusa.

##
Khalai vekiĝas kaj parolas al la oranĝujo. "Oranĝujo, mi petas, kresku granda kaj donu al ni multe da maturaj oranĝoj."

##
Khalai piediras al la lernejo. Survoje ŝi parolas al la herbo. "Herbo, mi petas, kresku verda kaj ne sekiĝu."

##
Khalai preterpasas sovaĝajn florojn. Floroj, mi petas, daŭre floru, tiel ke mi povos meti vin en mian hararon.

##
En la lernejo Khalai parolas al la arbo en la centro de la korto. "Arbo, mi petas, kreskigu grandajn branĉojn, tiel ke ni povas legi sub via ombro."

##
Khalai parolas al la arbedo, kiu ĉirkaŭas ŝian lernejon. "Mi petas, kresku forta kaj haltigu la malbonulojn enveni."

##
Kiam Khalai revenas hejmen de la lernejo, ŝi vizitas la oranĝujon. "Ĉu viaj oranĝoj jam estas maturaj?" demandas Khalai.

##
"La oranĝoj estas ankoraŭ verdaj," Khalai suspiras. "Mi morgaŭ revidos vin, oranĝujo," Khalai diras. "Eble tiam vi havos maturan oranĝon por mi!"

##
* License: [CC-BY]
* Text: Ursula Nafula
* Illustration: Jesse Pietersen
* Translation: dohliam
* Language: eo
