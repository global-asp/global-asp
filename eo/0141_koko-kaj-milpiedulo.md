# Koko kaj Milpiedulo

##
Koko kaj Milpiedulo estis amikoj. Sed ili ĉiam konkuris unu kontraŭ la alia. Iun tagon ili decidis ludi futbalon por vidi, kiu estis la plej bona ludanto.

##
Ili iris al la ludkampo kaj ekludis. Koko estis rapida, sed Milpiedulo estis pli rapida. Koko piedbatis malproksime, sed Milpiedulo piedbatis pli malproksime. Koko eksentis sin malkontentan.

##
Ili decidis ludi punŝoton. Unue, Milpiedulo estis la golulo. Koko gajnis nur unu golon. Tiam estis la vico de Koko gardi la golejon.

##
Milpiedulo piedbatis la pilkon kaj faris golon. Milpiedulo piedbatis la pilkon kaj faris golon. Milpiedulo kapbatis la pilkon kaj faris golon. Milpiedulo gajnis kvin golojn.

##
Koko koleregis, ĉar ŝi perdis la ludon. Ŝi estis tre malbona perdanto. Milpiedulo ekridis, ĉar lia amiko faris tiom da bruo pri tio.

##
Koko tiel koleris ke ŝi larĝe malfermis la bekon kaj forglutis la milpiedulon.

##
Dum Koko marŝis hejmen, ŝi renkontis Milpiedul-patrinon. Milpiedul-patrino demandis, "Ĉu vi vidis mian infanon?" Koko nenion diris. Milpiedul-patrino maltrankviliĝis.

##
Tiam Milpiedul-patrino aŭdis voĉeton. "Helpu min, panjo!" kriis la voĉo. Milpiedul-patrino ĉirkaŭrigardis kaj aŭskultis atente. La voĉo elvenis ene de la koko.

##
Milpiedul-patrino ekkriis, "Uzi vian specialan povon, mia infano!" La milpieduloj povas fari malbonan odoron kaj malbonan guston. Koko eksentis sin malsana.

##
Koko ruktis. Tiam ŝi glutis kaj kraĉis. Tiam ŝi ternis kaj tusis. Kaj tusis. La milpiedulo estis naŭzega!

##
Koko tusis, ĝis ŝi eltusigis la milpiedulon kiu estis en ŝia stomako. Milpiedul-patrino kaj ŝia infano suprenrampis sur arbo kaj kaŝis sin.

##
Ekde tiam, la kokoj kaj la milpieduloj estis malamikoj.

##
* License: [CC-BY]
* Text: Winny Asara
* Illustration: Magriet Brink
* Translation: dohliam
* Language: eo
