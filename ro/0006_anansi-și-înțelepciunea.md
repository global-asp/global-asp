# Anansi și Înțelepciunea

##
Cu mult, mult timp în urmă oamenii nu știau nimic. Ei nu știau să cultive plante, sau să țeasă pânză sau cum să facă unelte din fier. Zeul Nyame sus în cer avea toată înțelepciunea din lume. O ținea în siguranță într-un vas de lut.

##
Într-o zi, Nyame a decis că-i va da vasul cu înțelepciune lui Anansi. De fiecare dată când Anansi se uita în vasul de lut, el învăța ceva nou. Era atât de interesant!

##
Lacomul de Anansi se gândea, "Voi ține vasul în siguranță în vârful unui copac înalt. Atunci va fi numai pentru mine!" A tors o sfoară lungă, a înfășurat-o în jurul vasului din lut, și l-a legat la brâul său. A început să se cațere în copac. Dar era greu să se cațere în copac cu vasul lovindu-l mereu în genunchi.

##
Tot timpul, fiul cel mic al lui Anansi stătea privind la poalele copacului. "Nu ar fi mai ușor să te cațeri dacă ti-ai lega vasul la spate, în loc?" a spus el. Anansi a incercat să lege vasul de lut cu înțelepciune la spate, și întradevăr, era mult mai ușor.

##
În scurt timp el a ajuns în vârful copacului. Dar apoi s-a oprit și s-a gândit, "Eu ar trebui să fiu cel cu toată înțelepciunea, și aici fiul meu a fost mai iscusit decât mine!"
Anansi era așa de furios din cauza asta că a aruncat vasul de lut din vârful copacului.

##
S-a spart în cioburi la pământ. Înțelepciunea era libera să se împartă pentru fiecare. Și asa oamenii au învățat să cultive, să țeasă pânză, să facă unelte din fier, și toate celelalte lucruri pe care oamenii știu să le facă.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Carmen Onuorah
* Language: ro
