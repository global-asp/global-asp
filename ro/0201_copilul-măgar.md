# Copilul măgar

##
O fetiță, mai întâi, a văzut în zare, forma misterioasă.

##
Pe măsură ce forma se apropia, a văzut că era o femeie greu însărcinată.

##
Rușinoasă dar curajoasă, fetița s-a apropiat de femeie. "Trebuie să o ținem cu noi," au decis localnicii fetiței. "Îi vom ține pe ea și pe copil în siguranță."

##
În curând, nașterea se apropia. "Împinge!" "Aduceti pături!" "Apă!" "Împiiiiiiiingeeee!!!"

##
Dar când au văzut copilul, toți au sărit de-o parte în șoc. "Un măgar?!"

##
Fiecare a început să argumenteze. "Am spus că vom ține în siguranță mama și copilul, și așa vom face," au spus unii. "Dar ne vor aduce ghinion!" au spus alții.

##
Și așa femeia s-a găsit singură din nou. Se întreba ce să facă cu copilul ăsta ciudat. Se întreba ce să facă cu ea însăși.

##
Dar în final ea a trebuit să accepte că el era copilul ei și ea era mama lui.

##
Acum, dacă copilul ar fi rămas la fel, mic, totul ar fi fost diferit. Dar copilul a crescut și a crescut până când nu mai încăpea în spatele mamei lui. Și oricât de mult el a încercat, nu putea să se poarte ca un om. Mama lui era adesea obosită și frustrată. Uneori îl punea să facă muncă pentru animale.

##
Confuzia și mânia creșteau în Măgar. Nu putea să facă asta și nu putea să facă aia. Nu putea să fie în acest fel și nu putea să fie în acel fel. El a devenit așa de furios încât, într-o zi, a împins-o pe mama lui la pământ.

##
Măgarul era plin de rușine. A început să fugă cât de departe și de repede a putut.

##
Când s-a oprit din fugă, era noapte, și Măgarul se pierduse. "Iiiii- haaa?" a șoptit el în întuneric. "Iiiii-haaa?" a răspuns ecoul. Era singur. Încârligându-se ca o minge strânsă, a căzut într-un somn adânc și tulburat.

##
Măgarul s-a trezit găsind un bătrân privindu-l uimit, în jos la el. S-a uitat în ochii bătrânului și a început să simtă o licărire de speranță.

##
Măgarul a mers să stea cu bătrânul, care l-a învățat multe diferite căi de a supraviețui. Măgarul a ascultat și a învățat, și așa a făcut și bătrânul. Ei s-au ajutat unul pe celălalt, și au râs împreună.

##
Într-o dimineață, bătrânul i-a cerut Măgarului să-l care în vârful muntelui.

##
Sus la înălțime printre nori ei au adormit. Măgarul a visat că mama lui era bolnavă și îl chema. Și când s-a trezit...

##
... norii dispăruseră împreună cu prietenul lui, bătrânul.

##
Măgarul în sfârșit a știut ce să facă.

##
Măgarul și-a găsit mama, singură și jeluind copilul ei pierdut. S-au uitat unul la altul pentru timp lung. Și apoi s-au îmbrățișat foarte strâns unul pe celălalt.

##
Măgarul copil și mama lui au înaintat în vârstă împreună și au găsit multe căi de a trăi unul lângă altul. Încetul cu încetul, toți cei din jurul lor, alte familii începuseră să se obișnuiască.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Carmen Onuorah
* Language: ro
