# Ce a spus sora lui Vusi

##
Intr-o dimineață, foarte devreme, bunica lui Vusi l-a chemat, "Vusi, te rog du oul acesta părinților tăi. Vor să facă un tort mare pentru nunta sorei tale".

##
In drum spre părinții lui, Vusi a întâlnit doi băieți culegând fructe. Unul a smuls oul de la Vusi și l-a izbit de un copac. Oul s-a spart.

##
"Ce ai făcut?" plângea Vusi. "Oul ăla era pentru un tort. Tortul era pentru nunta sorei mele. Ce va spune sora mea daca nu va fi un tort de nuntă?"

##
Băieților le părea rău că-l șicanaseră pe Vusi. "Nu putem ajuta cu nimic pentru tort, dar iată un baston pentru sora ta," a zis unul. Vusi și-a continuat călătoria.

##
In drum a întâlnit doi oameni construind o casă. "Putem să folosim bățul ăla ?" a întrebat unul. Dar bățul nu era destul de tare pentru clădire, și s-a rupt.

##
"Ce ai făcut?" plângea Vusi. "Bățul ăla era un dar pentru sora mea. Culegătorii de fructe mi-au dat bățul pentru că au spart oul pentru tort. Tortul era pentru nunta sorei mele. Acum ou nu mai e, nici tort, și nici dar. Ce va spune sora mea?"

##
Zidarilor le părea rău că rupseseră bățul. "Nu te putem ajuta cu tortul, dar iată ceva paie pentru sora ta," a zis unul. Si așa Vusi și-a continuat călătoria.

##
În drum, Vusi a întâlnit un fermier și o vacă. "Ce paie delicioase, pot să gust un pic?" a întrebat vaca. Dar paiele erau atât de gustoase încât vaca le-a mâncat pe toate!

##
"Ce ai făcut?" a plâns Vusi. "Paiele alea erau un dar pentru sora mea. Zidarii mi-au dat paiele pentru că au rupt bățul de la culegătorii de fructe. Culegătorii de fructe mi-au dat bățul pentru că au spart oul pentru tortul sorei mele. Tortul era pentru nunta sorei mele. Acum ou nu mai e, nici tort, și nici dar. Ce va spune sora mea?"

##
Vacii îi părea rău că a fost hapsână. Fermierul a fost de acord ca vaca să meargă cu Vusi ca dar pentru sora lui. Si așa Vusi a mers mai departe.

##
Dar vaca a fugit înapoi la fermier la vremea mesei. Si Vusi s-a pierdut pe drum. A ajuns foarte târziu la nunta sorei lui. Oaspeții deja mâncau.

##
"Ce voi face?" plângea Vusi. "Vaca fugită era un dar în schimbul paielor pe care mi le-au dat zidarii. Zidarii mi-au dat paiele pentru că au rupt bățul de la culegătorii de fructe. Culegătorii de fructe mi-au dat bățul pentru că au spart oul pentru tort. Tortul era pentru nuntă. Acum ou nu e, nici tort, și nici dar."

##
Sora lui Vusi s-a gândit pentru un timp apoi a spus, "Vusi fratele meu, nu îmi pasă cu adevărat de cadouri. Nici de tort chiar nu îmi pasă. Suntem toți aici împreună, sunt fericită! Acum îmbracă-te cu hainele tale bune și hai să sărbătorim ziua asta!" Si chiar asta Vusi a făcut!

##
* License: [CC-BY]
* Text: Nina Orange
* Illustration: Wiehan de Jager
* Translation: Carmen Onuorah
* Language: ro
