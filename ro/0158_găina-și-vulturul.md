# Găina și Vulturul

##
Cândva, Găina și Vulturul erau prieteni. Trăiau în pace cu toate celelalte păsări. Nici unul dintre ei nu putea zbura.

##
Într-o zi, era foamete pe tărâm. Vulturul a trebuit să meargă foarte departe să găsească de mâncare. A venit înapoi foarte obosit. "Trebuie să existe o cale mai ușoară de a călători!" a spus Vulturul.

##
După o noapte bună de somn, Găina a avut o idee briliantă. A început să adune penele căzute de la toți prietenii lor păsări. "Hai să le coasem împreună deasupra penelor tale," a spus ea. "Poate că așa va fi mai ușor să călătorești."

##
Vulturul era singurul din sat care avea ac, așa că a început să coase primul. Și-a făcut o pereche de aripi frumoase și a zburat mult la înălțime peste Găină. Găina a împrumutat acul dar la scurt timp s-a săturat de cusut. A lăsat acul pe dulap și s-a dus în bucătărie să facă mâncare pentru copiii ei.

##
Dar celelalte păsări au văzut Vulturul zburând. I-au cerut Găinei să le împrumute acul ca să-și facă și ele aripi. Nu după mult timp, păsări care zburau erau peste tot cerul.

##
Când ultima pasăre a adus înapoi acul împrumutat, Găina nu era acolo. Atunci copiii ei au luat acul și au început să se joace cu el. Când s-au săturat de joacă, au lăsat acul în nisip.

##
Mai târziu în dupa amiaza aceea, Vulturul a venit înapoi. A cerut acul ca să întărească niște pene care se despriseseră în călătoria lui. Găina a căutat în dulap. A căutat în bucătărie. A căutat în curte. Dar acul nu era de găsit nicăieri.

##
"Dă-mi timp o zi," s-a rugat Găina de Vultur. "Atunci ai să poți sa-ți întărești aripa și să zbori din nou în căutare de hrană."
"Doar o zi în plus," a spus Vulturul. "Dacă nu poți găsi acul, va trebui să-mi dai unul din puii tăi drept plată."

##
Când Vulturul a venit a doua zi, a găsit Găina scurmând în nisip, dar nici urmă de ac. Atunci Vulturul a zburat în jos cu viteză și a prins unul din pui. L-a luat cu el. Mereu de atunci, oricând Vulturul apare, găsește Găina scurmând în nisip să găsească acul.

##
Când umbra aripii Vulturului apare pe pământ, Găina îi avertizează pe pui. "Fugi de pe pământul gol și uscat." Și ei răspund: "Nu suntem proști. Vom fugi."

##
* License: [CC-BY]
* Text: Ann Nduku
* Illustration: Wiehan de Jager
* Translation: Carmen Onuorah
* Language: ro
