# टॉम केलेवाला

##
टॉम पके केलों की टोकरी ढोता है।

##
टॉम केलों को बेचने बाज़ार जाता है।

##
बाज़ार में लोग फल खरीद रहे हैं।

##
पर कोई टॉम के केलों को नहीं खरीदता। वे महिलाओं से फल खरीदना पसंद करते हैं।

##
लोग कहते हैं "हमारे समाज में केवल महिलाएँ ही फल बेचती हैं।" लोग पूछते हैं "यह किस तरह का पुरुष है?"

##
पर टॉम ने हार नहीं मानी। उसने आवाज़ लगाई "ले लो, ले लो, मेरे केले लो! मेरे मीठे पके केले ले लो!"

##
एक महिला ने थाल से केले के गुच्छे को उठाया। उसने केलों को ध्यान से देखा।

##
उस महिला ने केले खरीद लिए।

##
और लोग भी ठेले पर आए। उन्होंने टॉम के केले खरीदे और बड़े चाव से खाए।

##
जल्द ही, थाल खाली हो गया। टॉम ने अपनी कमाई के पैसे गिने।

##
फिर टॉम ने साबुन, चीनी और ब्रेड खरीदी और उन चीज़ों को अपनी टोकरी में रखा।

##
टॉम ने टोकरी को अपने सिर पर रखा और घर चला गया।

##
* License: [CC-BY]
* Text: Humphreys Odunga
* Illustration: Zablon Alex Nguku
* Translation: Nandani
* Language: hi
