# निर्णय

##
मेरे गाँव में बहुत सारी समस्याएँ थीं। हमें नल से पानी लेने के लिए बहुत लंबी पंक्ति में खड़ा होना पड़ता था।

##
हमें दूसरों द्वारा दिए गए भोजन का इंतज़ार करना पड़ता था।

##
चोरों के कारण हमें अपने घर जल्दी बंद करने पड़ते थे।

##
बहुत से बच्चों ने बीच में ही विद्यालय छोड़ दिया।

##
कम उम्र की लड़कियाँ दूसरे गाँव में नौकरानी का काम करती थीं।

##
कम उम्र के लड़के गाँव में घूमते रहते थे जबकि बाकी दूसरों के खेतों में काम करते थे।

##
जब हवा चलती तो बेकार पड़े कागज़, पेड़ों और बाड़ों से लटक जाते थे।

##
असावधानी से फेंके गए काँच के टुकड़ों से लोग घायल हो जाते थे।

##
फिर एक दिन, नल सूख गये और हमारे बर्तन खाली रह गए।

##
मेरे पिता ने घर-घर जाकर लोगों से विनती की कि वो गाँव की बैठक में आएँ।

##
एक बड़े पेड़ के नीचे लोग इकट्ठे हुए और उन्होंने सुना।

##
मेरे पिता ने खड़े होकर कहा "हमारी समस्याओं को सुलझाने के लिए हमें साथ मिलकर काम करना होगा"।

##
पेड़ की डाली पर बैठा आठ वर्षीय जुमा चिल्लाया "मैं सफाई में मदद कर सकता हूँ"।

##

एक महिला ने कहा "महिलाएँ मेरे साथ मिलकर फ़सल उगा सकती हैं"।

##
एक और आदमी खड़ा हुआ और बोला "आदमी कुआँ खोदेंगे"।

##
हमने साथ मिलकर एक स्वर में ज़ोर से कहा "हम अपनी ज़िंदगी ज़रूर बदलेंगे"। उस दिन से हम अपनी समस्याओं को हल करने के लिए साथ काम करते हैं।

##
* License: [CC-BY]
* Text: Ursula Nafula
* Illustration: Vusi Malindi
* Translation: Nandani
* Language: hi
