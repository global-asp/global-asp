# ज़ामा बहुत अच्छी है

##
मेरा छोटा भाई बहुत देर तक सोता है। मैं जल्दी उठती हूँ, क्योंकि मैं बहुत अच्छी हूँ।

##
मैं सूरज की रोशनी को अंदर आने देती हूँ।

##
"तुम मेरी सुबह की तारा हो," माँ कहती हैं।

##
मैं अपने आप नहा लेती हूँ, मुझे मदद की ज़रूरत नहीं है।

##
मैं ठंडे पानी और बदबूदार साबुन को सह लेती हूँ।

##
माँ याद दिलाती हैं, "दाँत मलना मत भूलना।" मैं जवाब देती हूँ, "मैं कभी नहीं भूलती।"

##
नहाने के बाद मैं दादा और दादी को अच्छे दिन की शुभकामना देती हूँ।

##
फिर में कपड़े पहनती हूँ, "माँ मैं अब बड़ी हो गई हूँ," मैं कहती हूँ।

##
मैं अपने बटन बंद करती हूँ और फ़ीते बाँधती हूँ।

##
और मैं अपने छोटे भाई को विद्यालय की सारी ख़बर देती हूँ।

##
मैं कक्षा में बहुत मेहनत करती हूँ।

##
मैं हर रोज़ अच्छे काम करती हूँ। लेकिन मुझे सबसे ज़्यादा खेलना पसंद है।

##
* License: [CC-BY]
* Text: Michael Oguttu
* Illustration: Vusi Malindi
* Translation: Tanvi Sirari
* Language: hi
