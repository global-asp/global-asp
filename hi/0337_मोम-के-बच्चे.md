# मोम के बच्चे

##
एक समय की बात है, एक बहुत ही खुशहाल परिवार था।

##
वे कभी एक दूसरे से नहीं लड़ते थे। वे घर पर और खेतों में अपने माता-पिता की मदद करते थे।

##
पर उन्हें आग के पास जाने की अनुमति नहीं थी।

##
वे अपना सारा काम रात में करते थे, क्योंकि वे मोम से बने हुए थे।

##
लेकिन उन में से एक लड़के की सूरज की रोशनी में जाने की इच्छा थी।

##
एक दिन उसकी जाने की बहुत ज़्यादा इच्छा हुई तो उसके भाइयों ने उसे चेतावनी दी...

##
पर बहुत देर हो चुकी थी! वह गर्म धूप में पिघल गया था।

##
अपने भाई को पिघलता देख मोम के बच्चे बहुत उदास हो गए।

##
पर उन्होंने एक योजना बनाई। उन्होंने उस मोम को एक चिड़िया का आकार दे दिया।

##
वे अपने चिड़िया बने भाई को एक ऊँचे पहाड़ पर ले गए।

##
और जैसे ही सूरज निकला, वह सुबह की रोशनी में गाता हुआ उड़ गया।

##
* License: [CC-BY]
* Text: Southern African Folktale
* Illustration: Wiehan de Jager
* Translation: Nandani
* Language: hi
