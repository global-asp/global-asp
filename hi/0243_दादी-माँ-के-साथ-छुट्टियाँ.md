# दादी माँ के साथ छुट्टियाँ

##
ओडोंगो और अपियो अपने पिता के साथ शहर में रहते हैं। वे छुट्टियों को लेकर खुश थे। इसलिए नहीं कि उनका विद्यालय बंद था बल्कि इसलिए क्योंकि वे दादी माँ के घर जा रहे थे। वो झील के पास के मछुआरों के गाँव में रहती हैं।

##
ओडोंगो और अपियो दादी माँ के पास फिर से जाने को लेकर काफ़ी उत्साहित थी। एक रात पहले उन्होंने अपना सामान बाँध लिया और गाँव की लम्बी यात्रा के लिये तैयार हो गए। वे सोए नहीं, पूरी रात छुट्टियों की बात करते रहे।

##
अगले दिन सुबह सुबह, वे अपने पिता की कार से गाँव के लिए निकल पड़े। उन्होंने रास्ते में पहाड़ों की श्रृंखलायें, जंगली जानवरों और चाय के बागानों को पार किया। वे कारों को गिन रहे थे और गाना गा रहे थे।

##
कुछ समय बाद, बच्चे थक गए और सो गए।

##
पिता ने ओडोंगो और अपियो को जगाया जब वे गाँव में पहुँच गए। उन्होंने देखा कि न्यार-कन्याडा, उनकी दादी माँ पेड़ के नीचे चटाई पर आराम कर रही हैं। न्यार-कन्याडा का ल्यू में मतलब है "कन्याडा समाज की बेटी"। वह सुंदर और मजबूत महिला थी।

##
न्यार-कन्याडा ने उनका घर में स्वागत करते हुए उनके चारों ओर नाचने और खुशी से गाने लगी। उनकी पोती-पोता उपहार देने के लिए उत्साहित थे, जो वो शहर से लेकर आए थे। "पहले मेरा उपहार देखो," ओडोंगो ने कहा। "नहीं, पहले मेरा!" अपियो ने कहा।

##
उपहारों को देखने के बाद, न्यार-कन्याडा ने पोते-पोती को पारम्परिक तरीके से आशीर्वाद दिया।

##
फिर ओडोंगो और अपियो बाहर चले गए। वे तितलियों और चिड़ियों के पीछे भाग रहे थे।

##
वे पेड़ पर चढ़े और झील के पानी में कूदे।

##
जब शाम हुई तो वो रात के खाने के लिए घर लौटे। खाना खत्म करने से पहले ही, उन्हेंं नींद आने लगी।

##
अगले दिन, बच्चों के पिता उन्हेंं न्यार-कन्याडा के साथ छोड़कर वापस शहर चले गए।

##
ओडोंगो और अपियो दादी माँ को उनके घर के कामों में मदद की। वे पानी और जलावन की लकड़ियाँ लाए। मुर्गियों के पास से अंडा इकट्ठा करते और बगीचे से हरी सब्जियां तोड़ कर लाते।

##
न्यार-कन्याडा ने अपने पोते-पोती को मुलायम उगाली बनाना सिखाया खिचड़ी के साथ खाने के लिये। उन्होंने उन्हेंं भुनी हुई मछली के साथ खाने के लिए नारियल वाले चावल बनाना सिखाया।

##
एक सुबह, ओडोंगो दादी के गायों को चराने ले गया। गाय पड़ोसी के खेत में भाग गईं। किसान ओडोंगो पर गुस्सा हो गया। उसने धमकी दी कि वो गायों को रख लेगा अगर उन्होंने फिर से उसकी फ़सल खाई। उस दिन के बाद, लड़के ने पूरा ध्यान रखा कि गायें फिर से कोई समस्या न खड़ी कर दें।

##
दूसरे दिन, बच्चे न्यार-कन्याडा के साथ बाजार गए। उनकी एक दुकान थी जहाँ सब्जियां, चीनी और साबुन मिलता था। अपियो को ग्राहकों को सामान का दाम बताना पसंद था। जो समान ग्राहक खरीदते उनको बाँधने का काम ओडोंगो करता।

##
शाम को वो काली चाय साथ में पीते। जो पैसे दादी माँ कमाती उनको गिनने में उनकी मदद करते।

##
जल्द ही छुट्टियाँ खत्म हो गईं और बच्चों को वापस शहर आना था। न्यार-कन्याडा ने ओडोंगो को टोपी और अपियो को स्वेटर दिया। रास्ते के लिए उन्होंने खाना बाँधा।

##
जब उनके पिता उन्हेंं लेने आये, वो जाना नहीं चाहते थे। बच्चों ने न्यार-कन्याडा से प्रार्थना की कि वो उनके साथ शहर चले। वह हँसी और बोली, "मैं शहर के लिए बहुत बूढ़ी हूँ। मैं तुम लोगों का इंतजार करुंगी कि तुम फ़िर से मेरे गाँव आओ।"

##
ओडोंगो और अपियो ने उन्हेंं जोर से गले लगाया और अलविदा कहा।

##
जब ओडोंगो और अपियो विद्यालय वापस गए तो उन्होंने अपने दोस्तों को गाँव के जीवन के बारे में बताया। कुछ को लगा कि शहर में जीवन अच्छा है। कुछ को लगा कि गाँव बेहतर हैं। लेकिन अधिकतर इस बात से सहमत थे कि ओडोंगो और अपियो की दादी बहुत अच्छी हैं।

##
* License: [CC-BY]
* Text: Violet Otieno
* Illustration: Catherine Groenewald
* Translation: Nandani
* Language: hi
