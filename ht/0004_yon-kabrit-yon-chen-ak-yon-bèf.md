# Yon kabrit, yon chen ak yon bèf

##
Yon kabrit, yon chen ak yon bèf te bon zanmi. Yon jou yo pran yon taksi pou yal flannen.

##
Lè yo rive kote yo prale, chofè a mande yo peye pri transpò an. Bèf la peye transpò pa li.

##
Chen an peye yon ti kras anplis paske li pat gen lajan egzat lan.

##
Lè chofè an ta pral remèt li nan lajan an li wè kabrit lan ki tonbe kouri san li pa peye.

##
Chofè an pat kontan ditou. Li pati san li pa remèt chen an rest lajan an.

##
Se pou sa a, jis jounen jodya a chen an kouri deyè chak machin li wè paske lap chache chofè a ki dwe li yon lajan.

##
Kabrit lan kouri sove chak fwa li wè yon machin. Li pè pou’ l pa ale nan prizon akòz lajan li dwe an.

##
Bèf lan li menm pa gen pwoblèm lè li wè yon machin. Li pran tan li pou li travèse lari a kè pòpòz paske li konnen ke li peye tout pri transpò a.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: ACE Haiti-University of Notre Dame USA
* Language: ht
