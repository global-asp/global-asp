# Desizyon

##
Kominote kote’m rete an gen anpil pwoblèm ... Nou blije kanpe nan yon liy byen long pou nou pran dlo nan yon grenn tiyo.

##
Se lòt moun ki bannou manje.

##
Nou fèmen kay nou bonè paske nou pè vòlè.

##
Anpil timoun kite lekòl.

##
Ti jèn fi yo ap travay kòm sèvant nan lòt kominote.

##
Ti gason yo ap flannen nan kominote a pandan ke lòt ap travay nan jaden moun.

##
Lè gen van, papye fatra al koke sou pyebwa ak nan lantiraj yo.

##
Moun te konn blese ak vè kase ke lòt moun jete atè a.

##
Enpi yon jou tiyo an pat gen dlo ladan’l ankò. Tout bokit te vid.

##
Papa’m deside ale kay chak moun pou’l mande yo vini nan reyinyon kap òganize nan kominote a.

##
Moun yo chita anba yon gwo pyebwa pou yo koute sa kap di.

##
Papa’m kanpe pou li di "Nou bezwen mete tèt nou ansanm pou nou jwenn solisyon nan pwoblèm nou yo."

##
Jima, yon ti gason wit lane ki te chita sou yon branch pyebwa di "Mwen kapab ede nan netwaye."

##
Yon fi leve pou’l di "Fi yo kapab ede nan fè jaden."

##
Yon gason leve pou’l di: "Gason yo kapab fouye yon pwi."

##
Nou tout di nan menm moman an "Nou dwe chanje lavi nou." Depi jou sa a nou mete tèt nou ansanm pou nou jwenn solisyon nan pwoblèm nou yo.

##
* License: [CC-BY]
* Text: Ursula Nafula
* Illustration: Vusi Malindi
* Translation: ACE Haiti-University of Notre Dame USA
* Language: ht
