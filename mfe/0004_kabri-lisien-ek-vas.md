# Kabri, Lisien, ek Vas

##
Kabri, Lisien, ek Vas ti bann extra bon kamarad. Enn zour, zot ti fer enn vwayaz dan taxi.

##
Kan zot finn ariv lafin zot destination, sofer-la finn dir zot peye. Vas finn pey so traze.

##
Lisien finn pey inpe anplis akoz li pa ti ena kas sanze.

##
Sofer-la ti pe al donn lisien so kas kan kabri inn ale san peye.

##
Sofer-la ti bien ankoler. Li’nn ale san retourn Lisien so kas.

##
Akoz samem azordi, Lisien galoup deryer loto pou louk andan e rod sofer ki ti dwa li kas la.

##
Kabri sove kan li tann loto pase. Li gagn per ki aret li parski li pa’nn pey so traze.

##
Ek Vas pa ti pe pran kont kan loto vini. Vas pran so letan pou travers sime parski li kone li’nn pey so traze net.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Shameem Oozeerally & MIE French Students
* Language: mfe
