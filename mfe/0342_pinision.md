# Pinision

##
Enn zour, mama finn ramas enn ta fri.

##
Nou finn dimann li : « Kan nou pou kapav manz bann fri-la ? » Mama dir, « Tanto nou pou manz zot. »

##
Mo frer Rahim gourman. Li’nn gout tou bann fri-la. Li’inn manz enn ta.

##
« Get ki Rahim inn fer ! », mo ti frer finn kriye. Ek mwa mo’nn dir : « Rahim bien move ek egois. »

##
Mama finn ankoler ar Rahim.

##
Nou si nou’nn ankoler ar Rahim. Me Rahim pa ti regret nanye.

##
« To pa pou pini Rahim ? », ti frer dimande.

##
« Rahim, biento to pou regrete, pa dir mama pa’nn dir ! »

##
Rahim pa santi li bien.

##
Li plengne : « Mo vant pe fermal ! »

##
Mama ti kone ki ti pou ariv sa. Bann fri-la ki pe pini Rahim !

##
Plitar, Rahim finn vinn dimann exkiz ek finn fer promes : « Zame mo pou re fer gourman. » E nou finn krwar li.

##
* License: [CC-BY]
* Text: Adelheid Marie Bwire
* Illustration: Melany Pietersen
* Translation: Shameem Oozeerally & MIE French Students
* Language: mfe
