# Zanfan Lasir

##
Enn fwa, ti ena enn fami bien ere.

##
Zame zot pa ti pe lager. Zot ti pe ed zot paran dan lakaz ek dan karo.

##
Selman zot pa ti ena drwa koste ek dife.

##
Zot ti bizin fer tou zot travay aswar. Parski zot ti kree ar lasir !

##
Selman enn bann garson-la ti ena dezir pou promne dan soley.

##
Enn zour so lanvi ti tro for. So bann frer ti averti li…

##
Selman ti tro tar,li’nn fonn dan gro soley.

##
Bann zanfan lasir ti bien sagrin pou trouv zot frer fonn.

##
Selman zot finn fer enn plan. Avek enn bout lasir ki ti’nn fonn, zot finn fasonn enn zwazo.

##
Zot finn amenn zot frer zwazo ziska some enn montagn ot.

##
Lerla, kan soley finn leve, li’nn sant-sante, li’nn anvol ver lalimier gramatin.

##
* License: [CC-BY]
* Text: Southern African Folktale
* Illustration: Wiehan de Jager
* Translation: Shameem Oozeerally & MIE French Students
* Language: mfe
