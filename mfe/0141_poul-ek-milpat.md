# Poul ek Milpat

##
Poul ek Milpat ti kamarad. Me zot ti touzour an konpetision. Enn zour zot finn desid pou zwe foutborl pou gete ki sann-la meyer zwer.

##
Zot finn al lor terin foutborl ek zot finn koumans zwe. Poul-la ti rapid me Milpat-la ti pli rapid. Poul-la ti pe avoy boul lwin me Milpat-la ti pe avoy li ankor pli lwin. Poul-la ti pe koumans ankoler.

##
Zot finn desid pou tir penalti. Kan finn koumanse se Poul-la ki ti gorli. Apre ti tour Milpat-la pou fer gorli.

##
Milpat tap boul ek met enn gorl. Milpat drible avek boul-la ek li finn met enn gorl . Milpat-la met enn kout tet ek tire. Milpat met sink gorl.

##
Poul-la ti ankoler ki li finn perdi. Li ti enn move perdan. Milpat-la koumans riye parski so kamarad ti pe fer enn ta zes.

##
Poul-la ti telman ankoler ki li finn ouver so larz labek pou aval milpat-la.

##
Alor ki poul-la ti pe al lakaz, li rankont mama milpat la. Mama milpat la demande, « eski to finn trouv mo zanfan ? ». Poul-la pa reponn. Mama milpat la ti bien inkiet.

##
Lerla, mama milpat la tann enn ti lavwa. « ed mwa ma ! » lavwa-la ti p kriye. Mama milpat la get otour li ek ekoute atantivman. Lavwa-la ti pe vinn depi dan poul-la.

##
Mama milpat la inn kriye « servi to bann pouvwar spesial mo zanfan ! » Bann milpat-la ena kapasite santi move pi ek gagn move gou. Poul-la inn koumans santi li pa bien.

##
Poul-la inn rote. Apre li’nn avale ek li finn krase. Apre li’nn terne ek touse. Ek touse. Milpat-la ti degoutan !

##
Poul-la inn res touse ziska ki li’nn kras milpat ki ti dan so lestoma la. Mama milpat la ek so zanfant finn ranpe ziska enn pie pou zot kasiet.

##
Depi sa, bann poul ek bann milpat zot lennmi.

##
* License: [CC-BY]
* Text: Winny Asara
* Illustration: Magriet Brink
* Translation: Shameem Oozeerally & MIE French Students
* Language: mfe
