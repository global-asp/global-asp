# Desizion

##
Mo vilaz ti ena boukou problem. Nou ti pe met lake pou al rod dilo dan enn sel robine.

##
Nou ti pe atann manze ki lezot ti pe done.

##
Nou ti pe met lake dan laport boner akoz voler.

##
Boukou zanfan ti’nn aret lekol.

##
Bann zenn-fi ti pe travay kouma servant dan bann lezot vilaz.

##
Bann zenn-zan ti p promne otour vilaz pandan ki lezot ti pe travay lor bann laferm dimounn.

##
Kan divan ti pe soufle, bann bout papie ti pe tas dan pie ek fennsing.

##
Dimounn ti pe gagn koupe ar vit kase ki lezot ti pe avoye san reflesi.

##
Ala enn zour, robine finn aret koule ek tou touk, tank ek seo ti’nn vid.

##
Mo papa finn al dan bann lakaz ek finn dimann bann dimounn partisip dan enn renion ki vilaz ti pe fer.

##
Dimounn ti’nn rasanble anba enn gran pie ek ti pe ekoute.

##
Mo papa nek leve ek dir, « Nou bizin travay ansam pou rezoud nou problem. »

##
Juma, ki ti ena wit-an e ki ti pe asize lor enn tron, nek kriye, « Mo kapav ede pou netwaye. »

##
Enn madam nek dir, « Bann madam kapav zwenn mwa pou kiltiv nouritir. »

##
Enn lot misie nek leve ek dir, « Bann misie pou fouy enn pwi. »

##
Nou tou finn kriye ensam, « Nou bizin sanz nou lavi. » Depi sa zour-la nou tou finn travay ansam pou rezoud nou problem.

##
* License: [CC-BY]
* Text: Ursula Nafula
* Illustration: Vusi Malindi
* Translation: Shameem Oozeerally & MIE French Students
* Language: mfe
