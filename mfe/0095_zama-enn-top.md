# Zama enn top!

##
Mo ti frer dormi bien tar. Mo lev boner parski mo enn top.

##
Momem ki les soley rantre.

##
"To mo zetwal gramatin," mo mama dir mwa.

##
Mo bengne mo tousel, mo pa bizin okenn led.

##
Mo kapav debrouye avek dilo fre ek savon ble ki santi pi.

##
 Mama fer mwa rapel, "Pa bliye ledan!" Mo reponn, "Zame! Pa mwa !"

##
Kouma fini bengne, mo dir granper ek matant bonzour ek mo swet zot enn bonn zourne.

##
Lerla, mo met mo linz, “Mo gran aster ma”, mo dir.

##
Mo kapav ferm mo bann bouton ek atas mo lase.

##
Ek mo asir mwa ki mo ti frer konn tou nouvel lekol.

##
Dan klas mo fer mo mie dan tou fason.

##
Mo fer tou sa bann bon kiksoz-la toulezour. Me kiksoz ki mo pli kontan, se zwe, zwe, zwe!

##
* License: [CC-BY]
* Text: Michael Oguttu
* Illustration: Vusi Malindi
* Translation: Shameem Oozeerally & MIE French Students
* Language: mfe
