# Помста Воскоїда

##
Ця розповідь про Нгеде, Воскоїда, і скупого юнака, якого звали Гінгіле. Одного разу, коли Гінгіле полював, він почув спів Нгеде. У Гінгіле потекла слинка при одній тільки думці про мед. Він зупинився і уважно прислухався, шукаючи пташку, аже поки не побачив її у гілках у себе над головою. "Чітік-чітік-чітік," співала маленька пташка, перелітаючи з дерева на дерево. "Чітік-чітік-чітік," - кликала вона, зупиняючись, щоб переконатися, що Гінгіле йде за нею.

##
Через пів години вони прийшлидо великого інжира. Нгеде шалено скакала серед гілок. Тоді вона сіла на одну гілку, схиливши голову, наче промовляючи: "Ось тут! Ходи сюди! Чому ти так довго?" Гінгіле не бачив бджіл з-під дерева, але він довіряв Нгеде.

##
Отже, Гінгіле поклав свій спис під дерево, зібрав кілька прутиків і розклав невелике багаття. Коли вогнище добре розгорілося, він запхав довгу суху палицю у вогонь. Це особливе дерево створювало багато диму, коли горіло. Він поліз на дерево. У зубах у нього була палиця з димом, яку він тримав за холодний кінець.

##
Скоро він почув голосне гудіння заклопотаних бджіл. Вони заходили і виходили із дупла у стовбурі дерева - їхнього вулика. Коли Гінгіле добрався до вулика, він запхав кінець палиці з димом у дупло. Бджоли вилетіли з дупла, злі і сердиті. Вони полетіли геть, тому що вони не люблять дим, але спочатку вони сильно покусали Гінгіле!

##
Коли бджоли вилетіли, Гінгіле запхав свої руки у дупло. Він вийняв важкий гребінець, з якого капав густий мед, і на якому було багато жирних, білих личинок. Він обережно поклав гребінець у мішечок, який мав на плечі, і почав спускатися з дерева.

##
Нгеде охоче спостерігала за усім, що робив Гінгіле. Вона чекала, поки юнак залишить жирний шматок стільника як подяку Воскоїду. Нгеде метушилася, перелітаючи з гілки на гілки, все ближче і ближче до землі. Нарешті Гінгіле зліз із дерева. Нгеде сіла на камінь біля хлопця і чекала нагороди від нього.

##
Але Гінгіле загасив вогонь, взяв спис і вирушив додому, не звертаючи уваги на пташку. Нгеде сердито вигукнула: "Вік-торр! Вік-торр!" Гінгіле зупинився, подивився на пташку і вголос засміявся: "Ти хочеш меду, правда, друже? Ха! Але я зробив всю роботу і отримав усі жала. Чому я повинен ділитися з тобою цим чудовим медом?" І пішов. Нгеде була дуже зла! Так не можна з нею поводитися! Але вона помститься.

##
Одного разу через кілька тижнів Гінгіле знову почув медовий клич Нгеде. Він згадав смачний мед і ще раз охоче пішов за птахом. Провівши Гінгіле узбіччям лісу, Нгеде зупинилася, щоб відпочити під великою парасолькою колючки. «Ага, - подумав Гінгіле. "Вулик повинен бути в цьому дереві". Він швидко розвів свій маленький вогонь і почав лізти, тримаючи гілку з димом у зубах. Нгеде сиділа і спостерігала.

##
Гінгіле піднявся наверх, дивуючись, чому не почув звичного гудіння. «Можливо, вулик глибоко в дереві», - подумав він. Він підтягнувся до іншої гілки. Але замість вулика він побачив обличчя леопарда! Леопард був дуже злий, що його сон так грубо перервали. Він примружив очі і відкрив рот, щоб показатити свої дуже великі і дуже гострі зуби.

##
Перш ніж Леопард зміг ударити Гінгіле, хлопець кинувся злазити з дерева. Поспішаючи, він пропустив гілку і сильно впав на землю, вивернувши ногу. Він стрибнув якомога швидше. На щастя, Леопард все ще був занадто сонним, щоб переслідувати його. Воскоїд Нгеде помстився. І Гінгіле отримав урок.

##
І ось, коли діти Гінгіле чують історію Нгеде, вони поважають цю пташку. Кожного разу, коли вони збирають мед, вони обов’язково залишають більшу частину гребінця для воскоїдів!

##
* License: [CC-BY]
* Text: Zulu folktale
* Illustration: Wiehan de Jager
* Translation: Nataliia Naiavko
* Language: uk
