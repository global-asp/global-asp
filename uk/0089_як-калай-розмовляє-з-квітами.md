# Як Калаі розмовляє з квітами

##
Це Калаі. Їй сім років. Її мовою, яка називається букусу, це ім’я означає “добра”.

##
Кожного ранку Калаі розмовляє з апельсиновим деревом:

— Рости-виростай, і даруй нам стиглі апельсини.

##
По дорозі до школи Калаі розмовляє з травою:

— Дорога травичко, зеленій і не висихай.

##
Вона проходить повз квіти:

— Цвітіть, любі квіти, щоб я могла заквітчати вами волосся.

##
Калай зупиняється коло дерева, що росте на шкільному подвір’ї.

— Любе дерево, розправ свої гілки, щоб ми могли читати у твоєму затінку.

##
Калаі розмовляє з живоплотом, який росте навколо школи:

— Рости густий, щоб погані люди не могли сюди прийти.

##
Коли Калаі приходить із школи додому, вона знову йде до апельсинового дерева.

— Чи вже дозріли твої апельсини? — питає Калаі.

##
— Апельсини ще зелені, — зітхає Калаі.

Я прийду завтра знову. Можливо тоді у тебе буде для мене достиглий апельсин, — каже дівчинка.

##
* License: [CC-BY]
* Text: Ursula Nafula
* Illustration: Jesse Pietersen
* Translation: Nataliya Tyshchuk
* Language: uk
