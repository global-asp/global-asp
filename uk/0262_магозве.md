# Магозве

##
У великому місті Найробе, далеко від безтурботного життя жила група бездомних хлопчиків. Вони раділи кожному дню. Щоранку хлопці згортали з холодного бетону, матраци, на яких вони спали вночі. Щоб зігрітися, вони палили сміття. Наймолодшим у групі був Магозве.

##
Батьки Магозве померли, коли йому було лише п’ять років. Дядько Магозве забрав його до себе. Але не дбав про свого племінника. Він погано годував хлопця і примушував до важкої роботи.

##
Якщо Магозве нарікав або запитував про щось свого дядька, то він бив хлопця. Одного разу Магозве сказав дядькові, що хотів би ходити до школи. Дядько знову побив його і сказав:
— Ти занадто дурний, щоб вчитися.

Після трьох років такого ставлення до себе, Магозве утік від свого дядька і почав жити на вулицях.

##
Життя на вулицях було складним, адже хлопцям було важко діставати їжу. Бувало так, що їх арештовували, а інколи навіти били. Коли діти хворіли, про них ніхто не піклувався. Хлопці жили на ті гроші, які вони жебрали або заробляли продаючи пластик та інші речі. Життя ставало ще важчим через бійки з бандами, які хотіли контролювати певні частини міста.

##
Одного дня Магозве порпався у смітнику і знайшов стару обшарпану книжку. Хлопець витер з неї бруд і поклав собі у мішок. З того часу Магозве щодня витягав книжку і дивився на малюнки. Нажаль він не вмів читати.

##
З малюнків Магозве зрозумів, що книжка було про хлопця, який виріс і став пілотом. Він також почав мріяти про те, щоб стати пілотом. Інколи Магозве уявляв себе хлопчиком з книжки.

##
Одного разу він жебракував біля дороги. Надворі було холодно. До нього підійшов якийсь чоловік і привітався.

— Мене звати Томас. Я працюю недалеко звідси, Там ти зможеш поїсти чогось теплого, — сказав чоловік.

Він показав пальцем на жовтий будинок з синім дахом.

— Якщо туди підеш, тобі дадуть чогось поїсти, — сказав чоловік.

Магозве подивився на чоловіка, а потім на будинок.

— Можливо ішним разом, — сказав він і пішов собі.

##
Бездомні хлопці звикли до Томаса, адже навідував їх вже декількох місяців поспіль. Він любив говорити з людьми, особливо з бездомними. Він слухав їхні життєві історії. Томас був завжди поважний, терплячий і ввічливий. Дехто з хлопців почав ходити на обід до жовто-синього будинка.

##
Якось Магозве сидів на тротуарі і розглядав малюнки у своїй книжці. Томас підійшов до нього і сів поруч.

— Про що ця книжка? — запитав він.

— Ця книжка про хлопчика, який став пілотом, — відповів Магозве.

— Як звали того хлопця? — запитав Томас.

— Я не знаю, бо не вмію читати, — тихо сказав Магозве.

##
Коли вони знову зустрілись, Магозве росказав Томасові свою власну історію. Він розповів про свого дядька і про те, як він утік від нього. Томас багато не говорив і ніколи не давав Магозве ніяких порад, але завжди дуже уважно слухав. Інколи вони говорили під-час обіду у будинку під синім дахом.

##
Коли Магозве виповнилося десять років, Томас подарував йому нову книжку. Це була історія про сільського хлопчика, який став відомим футболістом. Томас перечитував Магозве цю історію багато разів. Аж одного дня він сказав хлопцеві:

— Я думаю, — тобі потрібно йти до школи навчитися читати. Що на це скажеш?
Томас сказав, що він знає таке місце, де діти можуть жити і вчитися.

##
Магозве почав думати про те місце і про школу. Може його дядько був правий, коли казав, що Магозве занадто дурний, щоб вчитися? А що як там, у новому місці, його знову битимуть? Хлопцеві стало страшно.

— Може краще залишитися жити на вулицях? — подумав хлопець.

##
Магозве розказав Томасові про свої побоювання. З часом чоловік переконав хлопця в тому, що на новому місці йому буде краще.

##
Отож Магозве поселився у будинку під зеленим дахом. З ним у кімнаті жило ще два хлопці. Всього у будинку жило десять дітей разом з тіткою Сіссі, її чоловіком, трьома собаками, котом і старою козою.

##
Магозве почав ходити до школи, але йому було нелегко. Йому потрібно було наздогнати багато упущеного. Інколи він був готовий відступити, але згадував історії про пілота і футболіста. Як і вони, Магозве не здавався.

##
Одного дня Магозве сидів на подвір’ї коло хати під зеленим дахом і читав шкільну книжку. Томас підійшов до нього і запитав:
— Про що ця книжка?

— Це книжка про хлопчика, який став вчителем, — відповів Магозве.

— А як звати цього хлопчика? — запитав Томас.
— Його звати Магозве, — посміхнувся у відповідь хлопець.

##
* License: [CC-BY]
* Text: Lesley Koyi
* Illustration: Wiehan de Jager
* Translation: Nataliya Tyshchuk
* Language: uk
