# Пісня Сакіми

##
Сакіма жив із батьками і своєю чотирирічною сестрою у маленькій хаті, дах якої був покритий травою. Вони жили на землі багача у кінці алеї.

##
Коли Сакімі було три роки, він захворів і осліп. Сакіма був дуже талановитий.

##
Сакіма робив багато такого, що шестирічні хлопці не роблять. Наприклад, він міг сидіти із старійшинами села і обговорювати важливі справи.

##
Батьки Сакіми працювали на багача. Вони йшли з дому рано вранці і поверталися пізно ввечері. Сакіма залишався вдома із своєю маленькою сестрою.

##
Сакіма любив співати. Якось мама запитала його: "Звідки ти знаєш ці пісні, Сакімо?"

##
Сакіма відповів: "Вони самі приходять, мамо. Я чую їх у своїй голові і тоді співаю."

##
Сакіма любив співати своїй сестрі, особливо, коли вона була голодна. Його сестра слухала, як він співав свою улюблену пісню. Вона завжди погойдувалася під заспокійливу мелодію.

##
"Заспівай ще раз, Сакімо, заспівай," - благала його сестра. Сакіма погоджувався і співав цю пісню знову і знову.

##
Одного вечора, коли батьки повернулися додому, вони були дуже мовчазні. Сакіма знав, що щось не так.

##
"Що трапилось, мамо, тату?" - запитав він. Сакіма дізнався, що син багача пропав. І чоловік був дуже засмучений і самотній.

##
"Я можу йому заспівати. Можливо, він буде знову щасливим", - сказав Сакіма батькам. Але його батьки заперечили йому: "Він - дуже багатий, а ти - лише сліпий хлопчик. Думаєш, твоя пісня йому допоможе?"

##
Проте, Сакіма не здавався. Його маленька сестра підтримала його. Вона сказала: "Пісні Сакіми заспокоюють мене, коли я голодна. Вони заспокоять і багача також."

##
Наступного дня Сакіма попросив свою маленьку сестру провести його до будинку багача.

##
Він став під великим вікном і почав співати свою улюблену пісню. Скоро у великому вікні з'явилася голова багача.

##
Робітники перестали працювати. Вони слухали чудову пісню Сакіми. Але один чоловік сказав: "Ніхто не міг утішити нашого господаря. Чи цей сліпий хлопець думає, що він це зможе зробити?"

##
Сакіма закінчив співати і вже хотів іти. Але багач вибіг на вулицю і сказав: "Будь ласка, заспівай ще раз."

##
У цей час з'явилося двоє чоловіків, які несли когось на ношах. Вони знайшли сина багача, побитого на узбіччі дороги.

##
Багач був дуже щасливий знову побачити свого сина. Він винагородив Сакіму за те, що хлопець його втішав. Багач завіз свого сина і Сакіму у лікарню, щоб Сакіма міг знову бачити.

##
* License: [CC-BY]
* Text: Ursula Nafula
* Illustration: Peris Wachuka
* Translation: Nataliia Naiavko
* Language: uk
