# Дитина-віслюк

##
Одного разу маленька дівчинка побачила людину дивної форми.

##
Коли та людина дивної форми наблизилась ближче до дівчинки, вона зрозуміла, що це була вагітна жінка.

##
Дівчинка була сором'язливою, але вона сміливо підійшла до жінки. "Вона має залишитися з нами", - вирішили люди, які були разом з дівчинкою. "Ми залишимо її та її дитину з нами у безпеці".

##
Незабаром дитина з'явилася на світ.

##
Але коли всі побачили дитину, вони дуже здивувались. "Що? Віслюк?"

##
Всі почали сперечатися що мають робити далі. Деякі люди говорили: "Ми обіцяли, що залишимо жінку та її дитину з нами у безпеці, отже так і маємо зробити". Інші казали: "Вони принесуть нам лише нещастя".

##
Жінка знову залишилась сама. Вона не знала, що має робити зі своює дивною дитиною. Вона не знала, що їй робити далі.

##
Але нарешті вона сприйняла те, що це її дитина, а вона її мати.

##
Якщо б дитина залишалась такою ж маленькою завжди, то було б все по-іншому. Але дитина-віслюк ставала все більшою і більшою щодня і вже не могла поміститись на спині у своєї мами. І як сильно віслюк не намагався поводитись як справжня дитина, але в нього нічого не виходило. Через це його мама була дуже часто втомленою і засмученою. Інколи вона навіть просила його виконувати роботу, яку роблять тварини, а не люди.

##
Збентеження та злість накопичувалось всередині віслюка. Він більше не міг виконувати ні однієї роботи, ні іншої. Він більше не міг бути ні людиною, ні твариною. Одного дня він так сильно розлютився, що кинув свою маму до землі.

##
Сором опанував віслюка. Він почав бігти так далеко і так швидко, як тільки міг.

##
Коли він перестав бігти це вже була ніч. Віслюк загубився. "І-А! І-А?", - він прошепотів в темряві. "І-А! І-А?", - відгукнулось йому у відповідь. Він був сам-самісінький. Віслюк скрутився клубочком і заснув глибоким, але неспокійним сном.

##
Прокинувшись, віслюк побачив старого дивного чоловіка, який пильно дивився на нього зверху вниз. Він глянув в його очі, і маленька іскорка надії з'явилась у віслюка.

##
Віслюк залишився жити у старого чоловіка, який навчив його багато різних способів виживання. Віслюк слухав його та вчився у нього. Так само робив і старий чоловік. Вони допомагали один одному, а також і сміялись разом.

##
Одного ранку старий чоловік попросив віслюка винести його на вершину гори.

##
Високо в горах серед хмар вони швидко заснули. Віслюку наснилось, що його мама захворіла і кличе його на допомогу. І коли він прокинувся ...

##
... хмари зникли разом із старим чоловіком.

##
Нарешті віслюк зрозумів, що йому робити.

##
Він знайшов свою маму, яка була самотня і оплакувала свою загублену дитину. Вони довго дивились один на одного, а потім міцно обнялись.

##
Дитина-віслюк та його матір залишились жити разом. Вони знайшли багато різних способів як можна жити пліч-о-пліч. Згодом біля них почали оселятися й багато інших сімей.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Oksana Duchak
* Language: uk
