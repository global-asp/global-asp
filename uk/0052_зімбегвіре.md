# Зімбегвіре

##
Коли померла мама Зімбегвіре, дівчинка дуже зажурилася. Її тато піклувався про доньку, як міг. Згодом вони знову щасливо зажили удвох. Кожного ранку вони говорили про те, як проведуть день, а ввечері разом готували вечерю. Коли посуд був помитий, тато допомагав їй виконувати домашнє завдання.

##
Одного дня тато Зімбегвіре прийшов додому пізніше звичайного.

— Де ти, моя доню? — гукнув він.

Зімбегвіре вибігла до тата. Вона зупинилася, коли побачила, що тато тримав за руку якусь жінку.

— Доню, я хочу познайомити тебе з кимось особливим.

— Це Аніта, — з посмішкою сказав тато.

##
— Привіт, Зімбегвіре. Твій тато розказував багато про тебе, — сказала Аніта.

Проте вона не усміхнулась і не подала дівчинці руку. Тато Зімбегвіре був щасливий і радісний. Він говорив про те, що вони будуть жити втрьох, як справжня родина.

— Доню моя, я сподіваюсь Аніта стане для тебе мамою, — сказав тато.

##
З того часу життя Зімбегвіре змінилося. Вона більше не проводила ранки з татом. Аніта давала їй так багато різної роботи, що коли приходив вечір, Зімбевіре була надто змучена, щоб вчити уроки. Після вечері дівчинка відразу засинала. Єдиною її відрадою була кольорова ковдра, яку подарувала їй мама. Батько Зімбвегвіре, здавалося, не помічав, що його донька була нещасливою.

##
Через кілька місяців він повідомив, що його якийсь час не буде вдома.

— Я їду у відрядження, але я впевнений, що ви будете піклуватися одна про одну, — сказав тато.

Зімбегвіре похилила голову, але тато цього не помітив. Аніта промовчала. Вона також не дуже зраділа.

##
Все змінилося на гірше. Якщо Зімбегвіре не встигала закінчувати хатню роботу або на щось нарікала, Аніта била її. Вона також з’їдала майже усю вечерю, а Зімбегвіре залишалися недоїдки. Вночі дівчинка плакала, пригортаючи до себе мамину ковдру.

##
Одного ранку Зімбегвіре проспала.

— Ліниве дівчисько! — закричала Аніта.

Вона силою зтягнула Зімбегвіре з ліжка. Її дорогоцінна ковдра зачепилася за цв’ях і розірвалась надвоє.

##
Зімбегвіре дуже засмутилась. Вона вирішила втекти з дому. Дівчинка взяла розірвану ковдру, трохи їжі і втекла. Вона пішла тією дорогою, якою ходив її тато.

##
Коли звечоріло, вона вилізла на високе дерево коло струмка і вмостилася на гілках. Перед сном Зімбегвіре заспівала:
— Мамо-матусю, ти покинула мене, і вже ніколи не повернешся. Тато мене більше не любить. Жаль, що ти не повернешся вже ніколи.

##
Наступного ранку Зімбегвіре знову заспівала. Якісь жінки прийшли прати одяг до струмка і почули сумну пісню, яка долинала з верхів’я дерева. Вони думали, що то листки шелестять від дітру і продовжували працювати. Але одна жінка уважно прислухалася.

##
Вона подивилася вгору і побачила на дереві дівчинку з кольоровою ковдрою у руках.
— Та це ж Зімбегвіре, донька мого брата! — сказала жінка.

Інша жінка залишила прання і допомогла дівчинці злізти з дерева. Тітка Зімбегвіре обійняла і заспокоїла її.

##
Вона забрала дівчинку до себе додому. Тітка нагодувала дитину і поклала у ліжко. Тієї ночі Зімбевіре знову плакала, але це були сльози полегшення. Вона знала, що її тітка буде піклуватися про неї.

##
Коли тато Зімбегвіре повернувся додому, він побачив, що кімната його доньки порожня.
— Що сталося, Аніто? — запитав він пригнічено.

Жінка сказала, що Зімбегвіре втекла з дому.

— Я хотіла, щоб твоя донька мене поважала, але була занадто сувора до неї, — сказала Аніта. Тато Зімбегвіре вийшов з хати і попрямував до струмка. Звідти він пішов до села, в якому жила його сестра, щоб дізнатися чи там є дівчинка.

##
Коли Зімбегвіре гралася зі своїми кузенами, вона побачила здалеку свого тата. Дівчинка злякалася, що тато буде сердитися на неї і побігла в будинок сховатися. Тато знайшов свою доньку і сказав:

— Зімбегвіре, ти знайшла собі чудову маму, яка любить і розуміє тебе. Я пишаюсь тобою і люблю тебе.

Вони домовились, що Зімбегвіре залишиться з тіткою так довго як захоче.

##
Тато Зімбегвіре відвідував її кожного дня. Якось він прийшов з Анітою. Вона взяла дівчинку за руку.
— Вибач мені, мала. Я помилялась, — заплакала вона.

— Дозволь мені почати все з початку!

Зімбегвіре подивилась на стурбоване лице тата, підійшла ближче до Аніти і обійняла її.

##
Наступного тижня Аніта запросила Зімбегвіре і її тітку з дітьми в гості. Яке ж то було свято! Аніта приготувала улюблену їжу Зімбегвіре, і усі їли досхочу. Тоді діти гралися, а дорослі говорили. Зімбегвіре почувалася щасливою і впевненою. Вона вирішила, що незабаром таки повернеться до свого тата і мачухи.

##
* License: [CC-BY]
* Text: Rukia Nantale
* Illustration: Benjamin Mitchley
* Translation: Nataliya Tyshchuk
* Language: uk
