# Чому у гіпопотамів немає шерсті

##
Одного дня Заєць прогулювався біля річки.

##
Гіпопотам також вийшов на прогулянку, щоб поїсти свіжої зеленої трави.

##
Гіпопотам не побачив Зайця і ненароком наступив йому на лапу. Заєць закричав на Гіпопотама:
— Гей, ти, незграбо! Хіба ти не бачиш, що наступив на мою ногу?

##
Гіпопотам сказав:
— Вибач мені. Я не побачив тебе. Будь ласка, вибач!
Але Заєць не слухав і продовжував кричати:
— Ти це зробив навмисно! Колись ти за це заплатиш!

##
Заєць пішов до Вогню і сказав:
— Підпали Гіпопотама, коли він вийде з води пастися. Він наступив мені на лапу! Вогонь відповів:
— Добре, мій друже. Зроблю так, як ти просиш.

##
Трохи згодом, якраз тоді, коли Гіпопотам їв траву біля річки, раптом почулося: "Шух!" Спалахнув вогонь. Полум'я охопило шерсть Гіпопотама.

##
Гіпопатам  почав кричати і побіг до води. Уся його шерсть згоріла. Гіпопотам заплакав:
— Мою шерсть спалив вогонь! Моя шерсть згоріла! Моя прекрасна шерсть!

##
Заєць радів, що Гіпопотам залишився без шерсті. З того часу Гіпопотам не відходить далеко від води, тому що боїться вогню.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Nataliya Tyshchuk
* Language: uk
