# Андісва – зірка футболу

##
Андісва любила дивитися як хлопці грають у футбол. Їй також дуже хотілося грати з ними. Андісва запитала тренера, чи їй можна грати в команді.

##
Тренер здивовано подивився на Андісву і сказав:
— У цій школі лише хлопці грають у футбол.

##
Хлопці порадили Андісві пограти у нетбол з дівчатами. Вони сказали, що нетбол — це гра для дівчат, а футбол — для хлопців. Це засмутило Андісву.

##
Наступного дня у школі мав відбутися великий футбольний матч. Тренер нервував, тому що найкращий гравець команди захворів і не зміг прийти на гру.

##
Андісва підбігла до тренера і попросила, щоб їй дозволили грати за команду. Тренер розгубився. Врешті-решт він дозволив Андісві грати з ними.

##
Гра була напружена. Ось уже пройшла половина матчу, але жодна з команд не забила гол.

##
У другій половині гри один з хлопчиків дав пас Андісві. Вона швидко повела м’яч до воріт. Тоді Андісва з усієї сили копнула м’яч і забила гол.

##
Вболівальники були в захопленні. Відтоді дівчатам також дозволили грати у футбол.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Nataliya Tyshchuk
* Language: uk
