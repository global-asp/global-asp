# نوزی بیلے اور تین بال

##
کافی عرصہ پہلے تین لڑکیاں لکڑیاں اکھٹی کرنے باہر نکلیں۔

##
وہ ایک گرم دن تھا اس لیے وہ نیچے دریا میں تیرنے چلی گئیں۔ وہ پانی میں کھلیں اور مل کر پانی اُڑایا۔

##
اچانک، اُنہیں احساس ہو ا کہ کافی دیر ہو چکی ہے۔ وہ واپس گاوں کی طرف بھاگیں۔

##
گھر کے قریب پہنچ کر نوزی بیلے نے اپنا ہاتھ گردن پر رکھا۔ وہ اپنا ہار کہیں بھول آئی۔ میرے ساتھ واپس چلو اُس نے اپنی دوستوں سے منت کی، لیکن اُس کی دوستوں نے دیر ہونے کی وجہ سے انکار کر دیا۔

##
اس لیے نوزی بیلے اکیلی در یا پر چلی گئی۔ اُسے اپنا ہار ملا اور وہ گھر کی طرف بھاگی۔لیکن وہ اندھیرے میں کھو گئی۔

##
دور فاصلے پر اُسے ایک جھونپڑی سے روشنی آتی دیکھائی دی۔ وہ بھاگتی ہوئی اُس کے پاس پہنچی اور دروازے پر دستک دی۔

##
وہ حیرت زدہ تھی، کہ ایک کتے نے دروازہ کھولا اور پوچھا "تمہیں کیا چاہیے؟"میں کھو گئی ہو ں، مجھے سونے کے لیے جگہ چاہیے نوزی بیلے نے کہا۔ اندر آجاو نہیں تو میں تمہیں کاٹ جاوں گا کتے نے کہا۔ اس لیے نو زی بیلے اندر آگئی۔

##
پھر کتے نے کہا میرے لیے کھانا پکاو! لیکن میں نے اس سے پہلے کبھی کتے کے لیے کھانا نہیں بنایا اُس نے جو اب دیا۔ پکاو، نہیں تو میں تمہیں کاٹ جاوں گا کتے نے کہا۔ اس لیے نوزی بیلے نے اُس کے لیے کچھ کھانا پکایا۔

##
پھر کتے نے کہا، میرے لیے بستر لگاو! نوزی بیلے نے جو اب دیا میں نے کبھی کتے کے لیے بستر نہیں لگایا۔ بستر لگاو، نہیں تو میں تمہیں کاٹ جاوں گا۔ کتے نے کہا۔ اس لیے نوزی بیلے نے بستر لگایا۔

##
ہر دن اُسے کھانا پکانا پڑتا اورکتے کے لیے صفائی ستھرائی کا خیال رکھنا پڑتا۔ پھر ایک دن کتے نے کہا نوزی بیلے آج مجھے کچھ دوستوں سے ملنے جانا ہے۔ گھر صاف کر دو۔ کھانا بنا دو اور میری چیزیں دھو دو۔ جب تک میں واپس آوں۔

##
جلد از جلد کتے کے جانے پر نوزی بیلے نے اپنے سر سے تین بال نکالے۔ ایک بال اُس نے بستر کے نیچے رکھا، ایک بال دروازے کے پیچھے اور ایک بال باڑ میں رکھا۔ پھر وہ گھر کی طرف بھاگی جتنا تیز وہ بھاگ سکتی تھی۔

##
جب کتا واپس آیا، اُس نے نوزی بیلے کو تلاش کیا۔ نوزی بیلے، تم کہاں ہو؟ وہ چلایا۔ میں یہاں ہو ں بستر کے نیچے، پہلے بال نے کہا۔ میں یہاں ہوں دروازے کے پیچھے دوسرے بال نے کہا۔ میں یہاں ہوں باڑ میں، تیسرے بال نے کہا۔

##
پھر کتے کو پتہ چل گیا کہ نوزی بیلے اُس کے ساتھ کھیل کھیل رہی ہے۔ اس لیے وہ گاوں کی طرف بھاگا۔ لیکن نو زی بیلے کے بھائی وہاں ہاتھوں میں بڑی لکڑیوں کے ساتھ انتظار کر رہے تھے۔ کتا واپس مڑا اور بھاگ گیا اور آج تک کبھی دکھائی نہیں دیا۔

##
* License: [CC-BY]
* Text: Tessa Welch
* Illustration: Wiehan de Jager
* Translation: Samrina Sana
* Language: ur
