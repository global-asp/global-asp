# سمبیگورے

##
جب سمبیگورے کی ماں مر گئی تو وہ بہت اداس تھی۔ سمبیگورے کے والد نے اپنی بیٹی کی دیکھ بھال کرنے کے لئے اپنی پوری کوشش کی۔ آہستہ آہستہ، انہوں نے سمبیگورے کی ماں کے بغیر، دوبارہ خوشی محسوس کرنے کی کو شش کی۔ ہر روز انہوں نے بیٹھ کر دن کے بارے میں بات کی۔ ہر شام انہوں نے ایک ساتھ رات کا کھانا بنایا۔ انہوں نے برتن دھونے کے بعد، سمبیگورے کے والد نے اسے گھر کے کام میں اُس کی مدد کی۔

##
ایک دن، سمبیگورے کے والد معمول سے ہٹ کر گھر آ گئے۔ اُنہوں نے کہا کہ 'میرے بچے تم کہاں ہو؟' سمبیگورے اپنے باپ کی طرف بھاگی۔ وہ اپنے باپ کا ہاتھ کسی عورت کے ہاتھ میں دیکھ کر رک گئی۔ میرے بچے میں تمہیں۔ کسی خاص انسان سے ملوانا چاہتا ہوں۔ یہ انیتا ہیں اُنہوں نے مسکراتے ہوئے کہا۔

##
انیتا نے کہا 'ہیلو سمبیگورے، آپ کے والد نے مجھے آپ کے بارے میں بہت کچھ بتایا'۔ اُس نے لڑکی سے ہاتھ ملاتے ہوئے خوشی محسو س نہیں کی۔ سمبیگورے کے والد خوش تھے۔ انہوں نے ان تینوں کے بارے میں بات کی کہ وہ ایک دوسرے کے ساتھ رہیں گے، اور ان کی زندگی کتنی اچھی ہوگی۔ انہوں نے کہا، 'میرا بچہ، مجھے امید ہے کہ آپ انیتا کو آپنی ماں کے طور پر قبول کریں گی'۔

##
سمبیگورے کی زندگی بدل گئی۔ اب اُسے اپنے والد کے ساتھ صبح بیٹھنے کا زیادہ وقت نہیں ملتا تھا۔ انیتا نے اسے بہت سے گھریلو کاموں میں لگا دیا تھا وہ اتنا تھک جاتی کہ شام میں اپنے سکول کا کام بھی نہ کر پاتی۔ وہ کھانا کھانے کے بعد سیدھا اپنے بستر کی طرف چلی جاتی۔ اُس کی زندگی میں سکون کی وجہ صرف اُس کی ماں کی طرف سے دیا گیا ایک خوبصورت کمبل تھا۔ سمبیگورے کے والد اس بات کا اندازہ نہ لگا سکے کہ اُن کی بیٹی نا خوش ہے۔

##
چند ماہ کے بعد، سمبیگورے کے والد نے ان سے کہا کہ وہ تھوڑی دیر تک گھر سے دور رہیں گے۔ انہوں نے کہا کہ 'مجھے اپنے کام کے لیے سفر کرنا ہے۔' 'لیکن میں جانتا ہوں کہ آپ ایک دوسرے کی دیکھ بھال کریں گے۔' سمبیگورے کا چہرہ اُتر گیا، لیکن اس کے والد نے غور نہیں کیا۔ انیتا نے کچھ بھی نہیں کہاوہ بھی نا خوش تھی۔

##
سمبیگورے کے لئے صورتحال اور خراب ہوگئ۔ اگر وہ اپنے کام وقت پر ختم نہ کرتی یا شکایت کرتی تو انیتا اُسے مارتی۔ اور کھانے کے وقت وہ خود زیا دہ کھاتی اور سمبیگورے کو بچے ہوئے چند ٹکڑے دیتی۔ ہر رات سمبیگورے سونے سے پہلے روتی اور چلاتی اور اپنی ما ں کے دیے ہوئے کمبل کو کس کے پکڑتی۔

##
ایک صبح سمبیگورے دیر سے اُٹھی۔ ّسست لڑکیٗ! انیتا چلائی۔ اُس نے اُسے بستر سے دھکا دے کر نیچے گرایا۔ قیمتی کمبل کیل سے اٹک کر دو ٹکڑوں میں بٹ گیا۔

##
سمبیگورے بہت پریشان تھی۔ اس نے گھر سے بھاگنے کا فیصلہ کیا۔ اس نے اپنی ماں کے کمبل کے ٹکڑوں کو لے لیا، کچھ کھانا پکڑا اور گھر چھوڑ دیا۔ اُس نے اپنے والد کی اختیار کی گئی سڑک پر چلنا شروع کر دیا۔

##
جب شام ہوئی تو، وہ ایک ندی کے قریب لمبے درخت پر چڑھ کر شاخوں میں خود اپنا بستر بنا یا۔ اور گانا گاتے ہوئے سو گئی 'ماما، ماما، ماما، آپ نے مجھے چھوڑ دیا۔ تم نے مجھے چھوڑ دیا اور واپس کبھی نہیں آئی۔ والد اب مجھ سے محبت نہیں کرتے۔ ماں، آپ کب واپس آ رہی ہیں؟ آپ نے مجھے چھوڑ دیا۔'

##
اگلی صبح، سمبیگورے نے گانا دوبارہ گانا شروع کر دیا۔ جب خواتین اپنے لباس ندی میں دھونے کے لئے آئیں۔ تو اُنہوں نے غمگین گانے کی آواز
سُنی۔ جو کہ لمبے درخت سے آ رہی تھی۔ انہوں نے سوچا کہ یہ صرف ہو ا سے ہلتے ہوئے پتوں کی آواز ہے اور اپنا کام جاری رکھا۔ لیکن اُن میں ایک عورت نے غور سے اُس گانے کو سُنا۔

##
اس عورت نے درخت میں دیکھا۔ جب اس نے لڑکی اور رنگا رنگ کمبل کے ٹکڑوں کو پکڑے دیکھا، اُس نے پکارا، 'میرے بھائی کی بچی!' باقی عورتوں کپڑے دھونا بند کیا اور سمبیگورے کو درخت سے سے نیچے اُتارنے میں مدد کی۔ اُس کی آنٹی نے اُسے گلے سے لگایا تاکہ وہ راحت محسوس کرے۔

##
سمبیگورے کی آنٹی بچی کو اپنے گھر لے گئی۔ اس نے سمبیگورے کو گرم کھانا دیا۔ اور اس کی ماں کے کمبل کے ساتھ بستر میں سلا دیا۔ اس رات، سمبیگورے روئی اور سو گئی۔ لیکن وہ راحت کے آنسو تھے۔ وہ جانتی تھی کہ اس کی آنٹی اس کی دیکھ بھال کرے گی۔

##
جب سمبیگورے کے والد گھر واپس آ گئے تو اسے اپنی بیٹئی کا کمرہ خالی ملا 'کیا ہوا، انیتا؟' اس نے بھاری دل سے پوچھا۔ عورت نے وضاحت کی کہ سمبیگورے بھاگ گئی ہے۔ انہوں نے کہا کہ 'میں چاہتا تھی کہ وہ میرا احترام کرے۔' 'لیکن شاید میں بہت سخت تھی۔' سمبیگورے کے باپ نے گھر چھوڑ دیا اور ندی کی سمت میں چلا گیا۔ وہ اپنی بہن کے گاؤں کی طرف چلتے گئے کہ شائید کسی نے سمبیگورے کو دیکھا ہو۔

##
جب اس کے والد نے دور سے دیکھا تو سمبیگورے اپنے کزن کے ساتھ کھیل رہی تھی۔ وہ خوفزدہ تھی کہ والد ناراض ہوسکتے ہیں، لہذا وہ گھر کے اندر چھپنے کے لیے بھاگ گئی۔ لیکن اس کے والد اس کے پاس گئے اور کہا، 'سمبیگورے، آپ نے اپنے لیے ایک بہترین ماں پائی ہے۔ جو آپ سے پیار کرتی ہے اور آپ کو سمجھتی ہے۔ مجھے تم پر فخر ہے اور میں تم سے پیار کرتا ہوں۔ 'انہوں نے اس بات سے اتفاق کیا کہ جب تک وہ چاہتی ہے اپنی آنٹی کے ساتھ رہ سکتی ہے۔

##
اس کے والد نے ہر روز وہاں دورہ کیا۔ بالآخر وہ انیتا کے ساتھ آئے۔ وہ سمبیگورے کی طرف بھاگی۔ انہوں نے کہا۔ 'مجھے بہت افسوس ہے، میں غلط تھی۔' 'کیا آپ مجھے دوبارہ کوشش کرنے دیں گی؟' سمبیگورے نے اپنے والد اور ان کے پریشان کن چہرے کو دیکھا۔ پھر اس نے آہستہ آہستہ قدم بڑھایا اور انیتا کو گلے سے لگا لیا۔

##
اگلے ہفتے انیتا نے سمبیگورے اور اس کے کزن کو اوراس کی آنٹی کو اُن کے ساتھ کھانا کھانے کے لئے مدعو کیا۔ کیا دعوت ہے! انیتا نے سمبیگورے کے پسندیدہ کھانے تیار کیے، اور ہر ایک نے خوب کھایا جب تک اُن کا پیٹ نہ بھرا گیا ہو پھر بچوں نے کھیلا جبکہ بالغوں نے بات کی۔ سمبیگورے نے خوش اور بہادر محسوس کیا۔ اس نے جلد ہی فیصلہ کیا،کہ وہ جلد ہی گھر واپس آئے گی اور اپنے باپ اور سوتیلی ماں کے ساتھ رہے گی۔

##
* License: [CC-BY]
* Text: Rukia Nantale
* Illustration: Benjamin Mitchley
* Translation: Samrina Sana
* Language: ur
