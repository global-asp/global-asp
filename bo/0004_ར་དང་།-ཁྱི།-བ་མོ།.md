# ར་དང་། ཁྱི། བ་མོ།

##
ར་དང་ཁྱི། བ་མོ་གསུམ་ནི་གྲོགས་པོ་འཆམ་པོ་ཡོད་རེད། ཉིན་གཅིག་ཁོང་ཚོ་ལྷན་དུ་གླ་བྱེད་རླངས་འཁོར་ནང་ལ་ཕྱིན་པ་རེད།

##
ཁོང་ཚོ་འབབ་ཚིགས་ལ་འབྱོར་ནས་མར་འབབ་སྐབས་ཁ་ལོ་པས་གླ་རྩིས་རྒྱག་རོགས་ཞེས་ལབ་པ་ལྟར་བ་མོས་རྩིས་བརྒྱབ་པ་རེད།

##
ཁྱི་ལ་དངུལ་སིལ་མ་མེད་སྟབས་གླ་ལས་ཏོག་ཙམ་མང་བ་སྤྲད་པ་རེད།

##
རླངས་འཁོར་ཁ་ལོ་བས་ཁྱི་ལ་དངུལ་ལྷག་མ་སློག་གྲབ་ཡོད་དུས་ར་ཡིས་གླ་མ་སྤྲད་པར་བྲོས་ནས་ཕྱིན་པ་རེད།

##
ཁ་ལོ་བ་ཧ་ཅང་རླུང་ལངས་པ་རེད། ཁོས་ཁྱི་ལ་དངུལ་མ་སློག་པར་རླངས་འཁོར་བཏང་ནས་ཕྱིན་པ་རེད།

##
གནས་ཚུལ་དེ་ལྟར་བྱུང་བའི་རྐྱེན་གྱིས་དུས་དེ་ནས་བཟུང་། རླངས་འཁོར་ཞིག་མཐོང་བའི་སྐབས་སུ་ཁྱི་དེར་རྒྱུགས་ཕྱིན་ནས་ཁོ་རང་ལ་དངུལ་སློག་དགོས་མཁན་གྱི་ཁ་ལོ་བ་ཡོད་མེད་ལྟ་གི་ཡོད།

##
ར་མས་རླངས་འཁོར་གྱི་སྒྲ་ཐོས་སྐབས་བྲོས་འགྲོ་གི་ཡོད། མོ་རང་གིས་སྔོན་ཆད་རླངས་འཁོར་གྱི་གླ་མ་སྤྲད་པས་འཛིན་བཟུང་བྱེད་ཀྱི་རེད་བསམ་ནས་ཞེད་ཀྱི་ཡོད།

##
རླངས་འཁོར་ཡོང་སྐབས་བ་མོ་ལ་དམིགས་བསལ་གྱི་སྣང་བ་མེད། བ་མོས་ལྷོད་ལྷོད་ངང་ལམ་ཁ་བརྒལ་ནས་འགྲོ་གི་ཡོད། མོ་རང་གིས་གླ་ཆ་ཚང་སྤྲད་ཡོད་པས་བློ་བདེ་པོ་བྱེད་ཀྱི་ཡོད།

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: འདབ་དྲུག Dabtruk, པཱཊ་རིག་ཌཱོཌ། Patrick Dowd, ཆུ་ཚང་བསོད་ནམས་རིན་ཆེན། Chusang Sonam Rinchen
* Language: bo
