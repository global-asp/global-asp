# Anansi og visdomen

##
For lengje, lenge sidan visste ikkje folk nokon ting. Dei visste ikkje korleis ein dyrka jorda, dei kunne ikkje veva tøy eller laga reiskapar av jarn. Visdomen i all verda eigde berre guden Nyame i himmelen. Og han gøymde på den i ein leirkrukke.

##
Ein dag avgjorde Nyame seg for å gje krukka med visdom til Anansi. Kvar gong Anansi såg i krukka lærde han noko nytt. Det var spennande!

##
Anansi var grådig og tenkte: "Eg gøymer krukka i toppen av eit høgt tre. Så eg kan ha han heilt for meg sjølv!" Han fletta eit langt tau, batt det rundt leirkrukka og knytte det om livet. Og byrja å klatra. Men det var tungt å klatra i treet med krukka som slo borti knea hans heile tida.

##
Den vesle sonen til Anansi hadde stått og set på ved foten av treet. "Hadde det ikkje vore lettare å klatra med krukka på ryggen i staden?" sa han. Anansi prøvde å binda fast leirkrukka full av visdom på ryggen. Og då vart det jo mykje lettare.

##
Snart var han oppe i toppen av treet. Men så var det han tenkte: "Det var jo eg som skulle ha all denne visdomen, men no var sonen min lurare enn meg!" Anansi vart så sinna at han kasta krukka ned frå treet.

##
Han gjekk i tusen knas. Då vart det fritt for alle å dela visdomen. Og sånn lærde folk å dyrka jorda, veva klede og laga reiskapar av jarn, og alle dei andre tinga folk veit korleis dei skal laga.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Espen Stranger-Johannessen
* Language: nn
