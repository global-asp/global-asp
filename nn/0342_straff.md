# Straff

##
Ein dag fekk mamma mykje frukt.

##
«Når kan vi få litt frukt?» spør vi. «Vi skal eta frukta i kveld», seier mamma.

##
Bror min Rahim er grådig. Han smakar på all frukta. Han et mykje av ho.

##
«Sjå kva Rahim gjorde», ropar veslebror min. «Rahim er slem og egoistisk», seier eg.

##
Mamma er sint på Rahim.

##
Vi er òg sinte på Rahim. Men Rahim er ikkje lei seg.

##
«Skal du ikkje straffa Rahim?» spør veslebror.

##
«Rahim, du kjem til å angra snart», åtvarar mamma.

##
Rahim byrjar å føla seg uvel.

##
«Eg har så vondt i magen», kviskrar Rahim.

##
Mamma visste at dette ville skje. Frukta straffar Rahim!

##
Seinare seier Rahim orsak til oss. «Eg skal aldri vera så grådig igjen», lovar han. Vi trur han alle saman.

##
* License: [CC-BY]
* Text: Adelheid Marie Bwire
* Illustration: Melany Pietersen
* Translation: Espen Stranger-Johannessen, Martine Rørstad Sand
* Language: nn
