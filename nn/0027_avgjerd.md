# Avgjerd

##
Landsbyen min hadde mange problem. Vi stilte oss på ei lang rekkje for å henta vatn frå ei pumpe.

##
Vi venta på mat som andre hadde gjeve oss.

##
Vi låste husa våre tidleg på grunn av tjuvar.

##
Mange barn droppa ut av skulen.

##
Unge jenter jobba som hushjelper i andre landsbyar.

##
Unge gutar dreiv rundt i landsbyen medan andre jobba på gardane til folk.

##
Når vinden bles, vart papirbitar hengjande fast på tre og gjerde.

##
Folk skar seg på glasbrot som folk hadde slengt frå seg.

##
Så ein dag tørka vatnet i pumpa opp og behaldarane våre vart tomme.

##
Far min gjekk frå hus til hus for å be folk delta på eit folkemøte.

##
Folk samla seg under eit stort tre og lytta.

##
Far min reiste seg og sa: "Vi må samarbeida for å løysa problema våre."

##
Åtteårige Juma, som sat på stammen til eit tre, ropte: "Eg kan hjelpa til med å samla søppel."

##
Ei kvinne sa: "Kvinnene kan verta med meg og dyrka mat."

##
Ein annan mann reiste seg og sa: "Mennene skal grava ein brønn."

##
Vi ropte alle saman med éi stemme: "Vi må forandra liva våre." Frå den dagen samarbeidde vi for å løysa problema våre.

##
* License: [CC-BY]
* Text: Ursula Nafula
* Illustration: Vusi Malindi
* Translation: Espen Stranger-Johannessen, Martine Rørstad Sand
* Language: nn
