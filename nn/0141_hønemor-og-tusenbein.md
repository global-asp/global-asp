# Hønemor og Tusenbein

##
Hønemor og Tusenbein var vener. Men dei likte alltid å konkurrera. Ein dag spelte dei fotball for å sjå kven som var den beste spelaren.

##
Dei drog til fotballbanen og starta kampen. Hønemor var rask, men Tusenbein var raskare. Hønemor sparka langt, men Tusenbein sparka lengre. Hønemor vart surare og surare.

##
De bestemte seg for å ha ein straffekonkurranse. Først var Tusenbein keeper. Hønemor skåra berre eitt mål. Så var det Hønemor sin tur til å forsvara målet.

##
Tusenbein sparka ballen og skåra. Tusenbein dribla ballen og skåra. Tusenbein heada ballen og skåra. Fem mål skåra Tusenbein.

##
Hønemor vart sint fordi ho tapte. Ho var ein veldig dårleg tapar. Tusenbein byrja å le av venen som laga så mykje bråk.

##
Hønemor var så sint at ho opna nebbet og slukte Tusenbein.

##
Då Hønemor gjekk heimover, møtte ho Mor Tusenbein. "Har du sett barnet mitt?" spurde Mor Tusenbein. Hønemor sa ikkje noko. Mor Tusenbein vart uroleg.

##
Så høyrde Mor Tusenbein ei svak stemme: "Mamma, hjelp meg!" Mor Tusenbein såg seg rundt og lytta spent. Lyden kom frå inni høna.

##
Mor Tusenbein ropte: "Bruk det trikset du kan, barnet mitt!" Tusenbein kan laga ei dårleg lukt og ein sånn fæl smak. Hønemor kjende at ho vart dårleg.

##
Hønemor kasta opp. Og svelgde og spytta. Så naus og hosta ho. Og kasta opp. Tusenbeinet var ufyseleg.

##
Hønemor hosta til ho kasta opp tusenbeinet som var i magen. Mor Tusenbein og barnet hennar klatra opp i eit tre for å gøyma seg.

##
Sidan den gongen har høner og tusenbein vore fiendar.

##
* License: [CC-BY]
* Text: Winny Asara
* Illustration: Winny Asara
* Translation: Espen Stranger-Johannessen, Martine Rørstad Sand
* Language: nn
