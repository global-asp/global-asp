# Fotballhelten Andiswa

##
Andiswa såg på at gutane spela fotball. Ho ville så gjerne vera med! Ho spurde trenaren om ho kunne få trena saman med dei.

##
Trenaren sette hendene i sida. "På skulen her får berre gutar spille fotball", sa han.

##
Gutane sa at ho skulle gå og spela nettball. Dei sa at nettball er for jenter og fotball er for gutar. Andiswa vart sinna.

##
Dagen etter var det ein stor fotballkamp på skulen. Trenaren var bekymra fordi den beste spelaren på laget var sjuk og kunne ikkje spela.

##
Andiswa sprang bort til trenaren og trygla om å få lov til å spela. Kva skulle han svara? Han bestemte å la Andiswa vera med på laget.

##
Det vart ein hard kamp. Ingen hadde skåra mål etter første omgang.

##
I andre omgang sentra ein gut ballen til Andiswa. Ho sprang mot målet, klinte til ballen og skåra.

##
Publikum var frå seg av glede. Sidan den dagen fekk jenter òg spela fotball på skulen.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Espen Stranger-Johannessen, Martine Rørstad Sand
* Language: nn
