# Geit, Hund og Ku

##
Geit, Hund og Ku var gode vener. Ein dag drog dei på tur med ein buss.

##
Då dei kom fram, bad sjåføren dei om å betala for billetten sin. Ku betalte for billetten sin.

##
Hund betalte litt ekstra fordi han ikkje hadde akkurat med pengar.

##
Sjåføren skulle akkurat til å gje Hund vekslepengane då Geit stakk av utan å betala.

##
Sjåføren vart veldig sur. Han køyrde av garde utan å gje vekslepengane tilbake til Hund.

##
Det er difor Hund, sjølv i dag, spring mot bilar for å sjekka om han ser sjåføren som skuldar han vekslepengar.

##
Geit stikk når ho høyrer lyden av ein bil. Ho er redd for at ho vil bli arrestert for ikkje å ha betalt for billetten.

##
Og Ku bryr seg ikkje når det kjem ein bil. Ku brukar god tid når ho kryssar vegen fordi ho veit at ho betalte for heile billetten sin.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Espen Stranger-Johannessen, Martine Rørstad Sand
* Language: nn
