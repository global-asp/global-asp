# د ادې کېلې

##
د ادې باغ ډېر په زړه پورې ؤ. نوموړی باغ د باجرو، جوارو او کاساوا څخه ډک و. خو له هر څه یې کیلې ښې وې. که څه هم زما د ادې ډیر لمسیان ؤ، خو زه ورته په پټه په ټولو کې ګرانه وم. ماته به یې ډېری وخت خپل کور ته بلنه راکوله. ماته به یې ځینې رازونه هم وویل. خو یو راز ؤ چې له ما سره یې شریک نه کړ، هغه راز دا ؤ چې کوم ځای کې هغه کیلې پخوي.

##
یوه ورځ مې د انا له کوره بېرون، لمر ته د بوسو یوه لویه ټوکرۍ ولیده. له نیا مې وپوښتل چې دا ټوکرۍ څه لپاره ده، نیا مې وویل، "دا زما د جادویي ټوکرۍ ده." د ټوکرۍ سره خوا کې د کیلې د ونې یو څو پاڼې وې، چې انا به وخت په وخت بدلولې. زه د نیا دې کار ته متوجه وم. له نیا مې وپوښتل "دا پاڼې د څه لپاره دي، ؟" نیا مې په ځواب کې راته وویل، "دا زما جادویي پاڼې دي."

##
د نیا، کیلو، د کیلې د پاڼو او او د بوسو غټې ټوکرۍ لیدل ډیر خوند راکولو. خو نيا مې زه په يوه کار پسې مور ته ولېږلم. ما مې نیا ته په ټینګار سره وویل"نیا جانې، اجازه راکړئ چې وګورم چې تاسو څه او څنګه چمتو کوئ." نیا مې راته وویل: "مه شله کېږه کوچنۍ!، څه مې چې درته وویل، هماغه وکه." زه هم لاړم.

##
کله چې بیرته راستنه شوم، نیا مې د کوره بهر ناسته وه، نه هغه ټوکرۍ وه او نه هم کیلې. ما مې له نیا وپوښتل"ادې جانې، هغه ټوکرۍ څه شوه، کیلې چېرته دي، چېرته ..." خو بیا هم یوازینی ځواب چې ما ترلاسه کړ هغه دا ؤ، "هغه ټول زما په جادویي ځای کې دي." دا ډېره مایوسه کوونکې وه!

##
دوه ورځې وروسته، نیا مې زه د هغې د خوب کوټې ته د هغې په امسا پسې ولېږلم. کله چې مې دروازه خلاصه کړه، د پخو کیلو بوی مې حس کړ. د کوټې دننه د انا لویه جادويي د بوسو ټوکرۍ ایښه وه. او یوه زړړه کمپله ترې راچاپېره وه. ما هغه کمپله ترې پورته کړه او یو ډېر ښکلی بوی مې حس کړ.

##
د نيا غږ مې ډېر وډار کړم، کله یې چې غږ راوکړ: "څه کوې؟ ژر شه او هله زما امسا راوړه." زه د هغې د امسا سره په چټکۍ له کوټې بهر شوم. نیا مې وپوښتل " ته ولې خاندې ؟" د هغې پوښتنې ما ته دا احساس راکړ چې زه لاهم د هغې د جادویي ځای په کشف پورې خاندم

##
بله ورځ مې چې نیا زما د مور لیدو ته راغله، زه د هغې کور په منډه منډه ولاړم ، تر څو زه یو ځل بیا هغه کیلې وګورم. د ډيرو پخو شوو کېلو یوه غونچه مې پکې ولیدله. ما هم ترې یوه کیله واخیسته او د جامو لاندې مې پټه کړه. د ټوکرۍ د پوښلو وروسته، زه د کور شاته لاړم او په چټکۍ سره مې کېله وخوړه. دا ترټولو خوږه کیله وه، ما تر دې دمه د دې په څېر خوندوره کېله نه خوړلې.

##
بله ورځ، کله چې مې نيا په باغ کې سبزي راټولوله، زه په پټه کوټې دننه شوم او یو ځل بیا کيلې وکتلې. تقریبآ ټولې کېلې پخې شوې وې. خو ما نشو کولی چې د څلورو پخو شوو کېلو غونچه پټه کړم. کل مې چې د دروازې په لور قدم کېښودلو، د شا له اړخه مې د انا ټوخی واورېده. کیلې مې د خپلو جامو لاندې پټې کړې او د هغې څخه تېره شومه.

##
بله ورځ د هغې بازار ورځ وه. انا مې سهار وختي له خوبه پاڅېده. هغې به تل پخې کېلې او کاساوا په بازار کې پلورل. ما په هغې ورځ د هغې لیدو ته بیړه ونه کړه. خو دا مې هم نه شو کولی چې د ډېر وخت لپاره د هغې څخه لرې واوسم او هغه ونه ګورم.

##
په هماغه ورځ ماښام کې، مور، پلار او نیا جانې ماته غږ کړ. زه پوهیدم چې ولې. په هغه شپه چې زه ویده شوم، زه پوهیدم چې دوی ولې ما ته غږ کوي. کله چې په کټ کې د خوب په موخه څملاستم، پدې پوهه شوم چې زه به هیڅکله هم د انا څخه، د مور او پلار څخه، او یا هم د بل هیچا څخه غلا ونکړم.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Zahidullah Abid
* Language: ps
