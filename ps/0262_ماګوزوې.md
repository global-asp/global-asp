# ماګوزوې

##
د کینیا پلازمینې نیروبي ته اړوند په یوې سیمه کې بې کوره ځوانانو ژوند کاوه. دوى به هره ورځ له بيکارۍ سره پيلوله او دشپې به په سړکونو ویده کیدل، د شپې به یې یخ هم کیده. ماګوزوې چې له نورو ځوانانو سره یو ځای اوسېده په ګډه به ېې کثافات او له کاره لویدلي توکي د ځان تودولو په خاطر راوړل، چې ځانونه پرې ګرم کړي.

##
کله چې د ماګوزوې مور او پلار مړه شول، هغه مهال دی پنځه کلن و او له خپل تره سره یو ځای اوسېده، خو تره يې سمه پالنه نه کوله، سم خوراک به ېې نه ورکوه، چلند ېې ورسره ښه نه و، ان تر دې چې ما ګوزوې مجبور شو چې سخت او درانده کارونه وکړي.

##
کله به چې ماګوزوې کوم شکایت وکړ، تره به ېې واهه، د ښوونځي څخه يې منع کړی و، تل به ېې تحقیروه، ورته ویل به ېې چې، "ته ساده ېې په هېڅ نه پوهيږې." بلاخره داسې ورځې ته ېې مجبور کړ، چې له تره وتښتي او د سړک پر غاړه ژوند وکړي.

##
د سړکونو پر غاړه به ده ته ژوند ډير ستونزمن و، د ده په څير نورو هلکانو به هم د یو څه خوراک لاسته راوړلو لپاره هڅه کوله، ژوند ېې تریخ و، کله کله به د دې ډلې څخه چې یو ځوان ناورغ شو او د مرستې لپاره به ېې هېڅوک نه لرل. داسې وخت به هم و چې له بل چا به ېې لږې پیسې پور کړې، د سړک پر غاړه به ېې پلاستیکونه را ټولول او بیا به ېې پلورل.

##
یوه ورځ په داسې حال کې چې ماګوزوي د خځلو یوه کڅوړه پلټله، د کیسو یو زوړ کتاب ېې وموند. او په خپلې بوجۍ کې یې واچوه. له دې وروسته به هغه هره ورځ همدا کتاب را ايستلو او یوازې تصویرونو ته به ېې کتل ځکه ښوونځي ېې لوستی نه و، چې کتاب ولولي.

##
په تصویرونو کې د یوه ځوان هلک کیسه بیان شوې وه، چې څنګه پیلوټ شو. د ماګوزوې په ذهن کې به هم دا خبره ګرځېدله چې پیلوټ شي او موخو ته ورسیږي، ان تر دې چې ځينې وخت به ېې فکر کوه چې د کیسې اصلي کرکټر دی خپله دی.

##
یوه ورځ چې هوا ډيره سړه وه، ماګوزوې د سړک پرغاړه ولاړ و، څنګ ته ېې یو ځوان ودرېده. د سلام کلام وروسته ېې وویل "زه توماس یم او د کار ځای مې همدلته نږدی دی." پوهیږم چې خوراک ته اړتیا لرئ، د دې خبرې په کولو سره توماس د لاس په اشاره ژیړ کور ته وکتل، او زیاته ېې کړه، " ماګوزویه ورشه او همدې ځای کې به تاته د خوراک لپاره یو څه په لاس درشي." ماګوزوې اول دې سړي ته وکتل، شیبه وروسته ېې مخامخ ژیړ کور تر سترګو تیر کړ. بیا یې زیاته کړه، "شاید همداسې یو څه وي او حرکت ېې وکړ."

##
کله کله به توماس د ماګوزوې په ګډون له نورو بې کوره هلکانو سره لیدل. توماس به د دوی کیسې اورېدې او د هغو خلکو سره به یې همدردي کوله، چې کور نه لري او د سړک پر غاړه ژوند کوي، هغه یو ډير مهربانه او با ادبه ځوان و.

##
ماګوزوې د سړک پرغاړه ناست و او د کتاب پاڼې ېې اړولې، توماس هم د ده تر څنګ کښیناسته او ترې وېې پوښتل، "دا کیسه د څه په اړه ده" ماګوزوي په ځواب کې ورته وویل: "د هغه ځوان په اړه ده چې د ژوند له ناخوالو سره مبارزه کوي او بلاخره پیلوټ کېږي." توماس په خبره کې ور ولوید "د هلک نوم څه دی؟" ماګوزوي وویل "زه لیک نه شم لوستلای او نه پوهیږم چې د هلک نوم څه دی."

##
د دوی په دې لیدنه کې، ماګوزوي د خپل ژوند کیسه توماس ته پیل کړه. هغه د خپل تره کیسه ورته وکړه او داچې دی ولې له کوره وتښتېده. توماس ډیرې خبرې نه کولې، او نه به یې ماګوزوي ته څه ویل چې څه وکړي، مګر هغه به تل د ماګوزوي خبرې په غور سره اورېدلې. ځینې وختونه به دوی په آبي چت لرونکي کور کې د ډوډۍ خوړلو پر مهال هم کیسې کولې او د زړونو بړاس به ېې ویستلو.

##
د ماګوزوي د ژوند په لسمه کلیزه کې، توماس هغه ته د کیسې یو نوی کتاب ورکړ. دا د یوه کلي د هلک کیسه وه چې څنګه ترې د فوټبال مشهور لوبغاړی جوړ شوی و. توماس دا کیسه څو ځله ماګوزوي ته ولوستله، تر دې چې یوه ورځ یې ورته وویل: "زه فکر کوم دا هغه وخت دی چې ته باید ښوونځي ته ولاړ شې او لوستل زده کړې، ته څه فکر کوې؟" توماس دا هم ورته وویل، "چې هغه ته یو داسې ځای معلوم دی، چې ماشومان پکې پاتې کیدای شي او هم ښوونځي لوستلی شي."

##
ماګوزوي نوي ځای او ښوونځي ته د تللو فکر وکړ، خو د تره خبرې ېې په زړه کې ګرځيدې، چې تل به ېې ورته ویل "ته تنبل ېې، په څه نه پوهېږي." د ماګوزوي ذهنیت ښوونځي ویلو ته اماده نه و او د سړک د غاړې ژوند ېې غوره ګاڼه.

##
هغه خپله ویره د توماس سره شریکه کړه. د وخت په تېرېدو سره دې سړي هلک ته ډاډ ورکړ چې په نوي ځای کې ېې ژوند کیدای شي ډېر ښه شي.

##
او بالاخره، ماګوزوي په آبي چت لرونکي کور کې یوې کوټې ته وکوچېده. په دې کوټه کې دوه نور هلکان له ده سره یو ځای وو. په دې کور کې د سیسي او خاوند سربېره ېې د لسو ماشومانو په ګډون درې سپي، یوه پیشو، او یوه وزه هم اوسېدله.

##
ماګوزوي ښوونځی پیل کړ، هغه ته دا ډېره ستونزمنه وه. هغه ډېرو شیانو زده کولو ته اړتیا درلوده. ځینې وختونه ېې غوښتل چې تسلیم شي. مګر هغه د کیسو په کتابونو کې د پیلوټ او د فوټبال د لوبغاړي په اړه ډېر څه زده کړي و. د دوی په څیر، ماګوزوي هم تسلیم نه شو او د ژوند ښه کېدو لپاره ېې هلې ځلې پیل کړې.

##
ماګوزوې د آبي چت لرونکي کور په انګړ کې ناست و، د ښوونځي د کیسې کتاب یې لوستلو. په دې وخت کې توماس راغی او د هغه څنګ ته کښېناست. توماس ترې وپوښتل "دا کیسه د څه په اړه ده؟" ماګوزوي ځواب ورکړ: "دا د یوه هلک په اړه ده چې څنګه ترې یو ښوونکی جوړېږي." توماس ترې وپوښتل "د هلک نوم څه دی؟" زلمي په خندا سره ځواب ورکړ "د هغه نوم ماګوزوي دی."

##
* License: [CC-BY]
* Text: Lesley Koyi
* Illustration: Wiehan de Jager
* Translation: Zahidullah Abid
* Language: ps
