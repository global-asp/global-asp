# لیلا، د فوټبال ستوری

##
لیلا د هلکانو د فوټبال ننداره کوله. هغې غوښتل چې کاش هغه هم له دوی سره لوبېدلی وی. هغې له روزونکي څخه وپوښتل چې ایا هغه کولی شي له دوی سره تمرین وکړي.

##
روزونکي خپل لاسونه شاته ونیول او هغې ته یې وويل: "په دې ښوونځي کې، يوازې هلکانو ته اجازه شته چې فوټبال وکړي."

##
هلکانو هغې ته وویل چې ولاړه شه او د نېټبال (جال بال) لوبه وکړه. دوی ورته وویل چې نیټبال د نجونو لپاره دی او فوټبال د هلکانو لپاره دی. لیلا ډېره زیاته خپه شوه.

##
بله ورځ، ښوونځي د فوټبال یوه لویه سیالۍ درلوده. روزونکی ډېر اندېښمن و، ځکه چې د هغه غوره لوبغاړی پدې ورځ ناروغ ؤ او هغه لوبه نه شوه کولی.

##
لیلا د ښوونځي د فوټبال روزونکي ته ورغله او ورڅخه یې وغوښتل چې هغې ته اجازه ورکړي چې لوبه وکړي. خو روزونکی ډاډه نه و چې څه وکړي. بیا هغه لیلا ته په ټیم کې د لوبې کولو اجازه ورکړه.

##
لوبه ډېره ستونزمنه وه. د لوبې تر نیمایي پورې هیچا هم ګول ونه کړ.

##
د لوبې په دویمه نیمايي کې یو هلک لیلا ته بال وروغورځاوه. هغې بال د ګول ساتونکي په لور په چټکۍ سره وځغلوه. هغې توپ ښه قوي وواهه او ګول یې وکړ.

##
لوبې ته راغلو سیالبینو او ګڼې ګوڼې ډېره زیاته خوښي وکړه. له هغې ورځې راپدېخوا، نجونو ته هم اجازه ورکړل شوه چې په ښوونځي کې فوټبال وکړي.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Zahidullah Abid
* Language: ps
