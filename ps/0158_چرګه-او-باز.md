# چرګه او باز

##
و نه و، یو ه چرګه له یو باز سره ملګرې وه. دوی له نورو ټولو مرغانو سره په سوله او خوښۍ کې ژوند کاوه. دوی کې هېڅ يو هم نه شو الوتلى.

##
یوه ورځ پر ځمکه قحطي راغله، باز اړ و چې د خوراک پیدا کولو لپاره لرې ځای ته سفر وکړي، په دې وخت کې چرګه ستړې ستومانه راغله او ورته ېې وویل، "باید په داسې لاره سفر وکړو چې له ستونزو سره مخ نه شو."

##
چرګې د شپې د خوب په وخت کې دا فکر وکړ، چې د نورو مرغانو د وزرونو بڼکې راټولې کړي او همداسې یې وکړل. د نورو مرغانو وزرونه یې راټول کړل او له خپلو وزرونو سره یې وګڼدل. چرګې وویل، "دا کار به زموږ سفر اسانه کړي."

##
باز په کلي کې یواځينی مرغه و چې ستنه ېې درلوده، د وزرونو په ګنډلو ېې پیل وکړ، ځانته ېې دوه ښکلي وزرونه جوړ کړل او له چرګې څخه اوچت والوته. چرګې چې ستن نه درلوده او له بل چا ېې قرض اخیستې وه، له ګنډلو څخه ستړې شوه او د خپلو بچیو لپاره د خوراک چمتو کولو لپاره پخلنځي ته لاړه.

##
کله چې نورو مرغانو د باز الوتل ولیدل له چرګې ېې ستنه واخیسته، خپلو ځانو ته ېې وزرونه جوړ کړل او له عقاب وروسته دوی ټول والوتل.

##
وروستي مرغه چې وزرونه جوړ کړل، ستنه ېې بیرته چرګې ته راوړه، خو چرګه نه وه او د چرګې بچیانو ته ېې ستنه ورکړه، چې ويي ساتي، خو دوی لوبې ورسره وکړې، د لوبې وروسته دوی ستړي شول او په شګو کې ترې هیره شوه.

##
کله چې له سفر وروسته باز کلي ته را ستون شو، چرګې ته ېې وویل، "ستنه راکړه، چې خپل شکیدلي وزر پرې وګنډم." چرګې المارۍ ته وکتل، بیا ېې په پخلنځي کې ستنه ولټوله خو ټولې هڅې ېې ناکامي وې او ستنه ېې پیدا نه کړه.

##
چرګې له باز څخه یوه ورځ وخت وغوښت، چې ستن ورته پیدا کړي، باز وویل، "سمه ده یوه ورځ وخت درکوم خو که دې پیدا نه کړه له تا وزرې اخلم او ځمه."

##
باز یوه ورځ وروسته راغئ، ګوري چې چرګه شګې لټوي، خو ستن ېې ونه لیده. باز غوصه شو او په ډيره چټکۍ سره یې له چرګې وزرونه واخیستل.

##
کله چې د باز سیوری پر ځمکه را ښکاره شو، چرګې خپلو چوړګوړو ته وویل لوڅ را ووځئ، چوړګوړو وویل، "موږ نادانه نه یو، که در ووځو باز موږ ته تاوان را رسوي."

##
* License: [CC-BY]
* Text: Ann Nduku
* Illustration: Wiehan de Jager
* Translation: Darakhte Danesh
* Language: ps
