# د سلیم خور څه وویل

##
یو سهار وختي د سلیم انا هغې ته غږ وکړ، "سلیمه، مهرباني وکړئ دا هګۍ خپل مور او پلار ته یوسه، ستا مور او پلار غواړي چې ستاسو د خور د واده لپاره غټ کېک پوخ کړي".

##
په لاره کې، سلیم دوه هلکان ولیدل چې میوه یې راټولوله. یوه هلک له سلیم څخه هګۍ واخیستله او په ونه یې وویشتله. هګۍ ماته شوه.

##
"تا دا څه وکړل؟" سلیم ژړل. "دا هګۍ خو د کیک لپاره وه. کیک زما د خور د واده لپاره و، او که د واده کیک نه وي، نو خور به مې څه وایی؟"

##
هلکانو د سلیم په ځورولو بخښنه وغوښته. یو هلک وویل: "موږ د کېک په اړه درسره مرسته نه شو کولی، مګر دا ستاسو د خور امسا یا قدم وهنې لښته ده." سلیم روان شو.

##
په لاره کې هغه دوه سړي ولیدل چې یو کور جوړوي. یوه سړي له سلیم څخه غوښتنه وکړه "ایا موږ کولی شو دا قوي لښته وکاروو؟"، خو لښته دومره قوي نه وه، او ټوټه ټوټه شوه.

##
سلیم وویل "تاسو دا څه وکړل؟" سلیم ژړل. "دا لښته زما خور ته ډالۍ وه. د میوو ټولوونکو هغه لښته ماته ځکه راکړه چې دوی د کیک لپاره هګۍ ماته کړې وه. او هغه کېک زما د خور د واده ؤ. اوس نو نه هګۍ شته، نه کېک شته او نه هم ډالۍ. زما خور به اوس څه وايي؟"

##
د کور جوړوونکو د لرګي په ماتولو بخښنه وغوښته. یوه سړي ورته وویل: " موږ د کېک په اړه درسره مرسته نه شو کولی ، مګر دلته ستاسو د خور لپاره یو غوړګې یا واښه دي." نو سلیم روان شو.

##
د لارې په اوږدو کې، سلیم یوه غوا او بزګر ولیده. غوا له سلیم څخه وپوښتل. "څومره خوندور واښه، کولی شې لږ راکړې؟" خو واښه دومره خوندور وو چې غوا ټول وخوړل!

##
سلیم وویل "تاسو دا څه وکړل؟" سلیم ژړل. "دا واښه زما د خور لپاره ډالۍ وو، کور جوړونکو ما ته دا واښه ځکه راکړل چې هغوی د میوو راټولونکو هغه لښته چې یې ماته راکړې وه ، ماته کړې وه. میوو راټولونکو ماته هغه لښته ځکه راکړې وه چې هغوی زما د خور د کېک لپاره هګۍ ماته کړې وه. کېک زما د خور د واده لپاره و. اوس نه هګۍ شته، نه کېک او نه هم ډالۍ، خور به مې څه وایي؟

##
غوا بخښنه وغوښته، ځکه چې هغې لالچ کړی و. بزګر ومنله چې دا غوا د ځان سره د خپلې خور لپاره د ډالۍ په توګه له ځان سره بوځي. نو ځکه سلیم هغه له ځانه سره روانه کړه

##
خو غوا د ماښام مهال بېرته بزګر ته وتښتېده. نو هماغه و چې په سلیم ډېر ناوخته شو. هغه د خپلې خور واده ته ډېر ناوخته ورسېده. میلمنو ډوډۍ خوړله.

##
سلیم ژړل "زه څه وکړم؟" "هغه غوا چې وتښتېده یوه ډالۍ وه، د هغه وښو په بدل کې چې کور جوړوونکو ماته راکړي و. کورجوړونکو ځکه ماته ځکه واښه راکړه چې هغه لښته یې راته ماته کړه کومه چې د میوو ټولوونکو ماته راکړې وه. میوو ټولوونکو هغه لښته ځکه ماته راکړې وه چې هغوی د کېک لپاره هګۍ ماته کړې وه، اوس نو نه هګۍ شته، نه کېک، او نه هم ډالۍ."

##
د سلیم خور لږ څه فکر وکړ، بیا یې وویل: سلیمه وروره، زه د ډالیو ډېره پروا نه لرم، د کېک پروا هم نه لرم، دا چې موږ ټول دلته سره یو ځای راټول شوي یو، ډېره خوشحاله یم، اوس نو خپلې جامې واغونده، او راځه چې دا ورځ ولمانځو! او سلیم هم بیا همداسې وکړل.

##
* License: [CC-BY]
* Text: Nina Orange
* Illustration: Wiehan de Jager
* Translation: Zahidullah Abid
* Language: ps
