# د خره بچی

##
.یوې وړې جینۍ ته په لرې فاصله کې یو شکل تر سترګو شو

##
څومره چې شکل رانېږدې کېده، هغې ولیدل چې دا یوه امیندواره مېرمن ده.

##
شرمنده ، خو ډېره زړور وړه نجلۍ ښځې ته ورنږدې شوه. "موږ باید هغه له ځان سره یوسو،" د کوچنۍ نجلۍ سره راغلو خلکو دا پرېکړه وکړه. "موږ به هغه او د هغې ماشوم خوندي وساتو."

##
مېرمن د بچي د زېږېدلو په حالت کې وه. "ویشش!"

"کمپله راوړئ!"
"اوبه راوړئ!"

"ویشش ویشش!!!"

##
کله چې هغوی ماشوم ولیدلو، نو ټول حیران شول او شاته یې ټوپ کړ، او چیغه یې کړه. "وای خر؟!"

##
دوی په خپل منځ کې په بحث پیل وکړ. ځینو وویل: "موږ وویل چې موږ به مور او ماشوم خوندي وساتو، او دا څه وشول." ځینو نورو یې بی ویل "خو دوی به موږ ته بد بخته کړي!"

##
ښځه بیا یوازې شوه. هغه حیرانه وه چې د دې بې وزله ماشوم سره څه وکړي. او هم حیرانه وه چې له ځان سره څه وکړي.

##
خو بالاخره هغې ومنله چې هغه د هغې ماشوم او هغه د هغه مور وه.

##
که ماشوم همداسې کوچنی پاتې شوی وای، ممکن هر څه توپیر موندلی وی. مګر د خره ماشوم وده وکړه او لوی شو. دومره لوی شو چې نور یې مور نه شو کولی چې هغه په خپلې شا وګرځوي. څومره یې چې هم هڅه وکړي، د انسان په څیر چلند یې نشو کولی. د هغه مور به ډیری وخت ستړې او مایوسه وه. ځینې وختونه به یې هغه هڅاوه چې ځینې پورې اړوند کارونه ترسره کړي .

##
خر ډېر وارخطا او غصه ؤ. هغه دا نشي کولی او هغه نشي کولی. هغه داسې نه شي کېدلی او هغه نشي کېدلی داسې وي. هغه ډېر زیات په غوسه شو، او یوه ورځ یې مور په ځمکه وویشتله.

##
خر ډېر زیات شرمېده. هغه لرې یو ځای ته وتښتېده.

##
کله یې چې منډه وهل بس کړل، شپه شوې وه او خر ورک و. "هي ها" تيارې ته وسپڼېده. "هي ها ؟" بېرته یې خپل اواز واورېده. هغه یوازې ؤ. څملاسته، په ژور او قوي خوب ویده شو.

##
خر له خوبه راویښ شو، په یو نابلد بوډا سړي یې سترګې ولګېدې چې ده ته په ځیر ځیر سره ګوري. هغه د زاړه سړي سترګو ته وکتل او د امید احساس یې پیدا شو.

##
خر د بوډا سره د اوسېدو په موخه روان ، چا چې هغه د ځان ساتنې او ژوندي پاتې کیدو ډیری لارې ښودلې وې. خره ډېر څه زده کړل، او بوډا هم ډېر څه زده کړل. دوی یو د بل سره مرسته وکړه، او دوی یوځای خوښ و.

##
یو سهار، بوډا له خره څخه وغوښتل چې هغه د غر سر ته ورسوي.

##
د ورېځو په منځ کې، هلته په لوړه دواړه ویده شول. خره خوب وليده، چې مور يې ناروغه ده او ده ته غږ کوي. کله چې خر له خوبه راویښ شو ...

##
... ورېځې نه وې او ملګری یې "زوړ سړی" هم نه معلومېده.

##
خر په پای کې پوه شو چې باید څه وکړي.

##
خر خپله مور ولیدله چې یوازې وه او د خپل ورک شوي ماشوم په غم یې ژړل. دوی یو بل ته په ځیر ځیر وکتل. بیا یې یو بل په غېږ کې ونیول.

##
د خر بچي او مور یې یوځای اوسېدلي ؤ او دواړو د ګډ ژوند تجربه درلوده. د وخت په تېرېدو، ډېرو نورو کورنیو د دوی شاوخوا اوسیدل پیل کړل.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Zahidullah Abid
* Language: ps
