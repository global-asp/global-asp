# پرېکړه

##
زما په کلي کې ډېرې ستونزې وې. موږ به له یوه نل څخه د اوبو راوړلو لپاره په اوږده لیکه کې درېدلو.

##
موږ به د هغو خواړو لپاره په تمه وو چې خلکو به خیرات کول.

##
موږ به د غلو له ډاره د خپلو کورونو دروازې وختي تړلې.

##
ډېرو ماشومانو ښوونځي پریښودل.

##
پېغلو نجونو به په نورو کلیو کې د خدمتګارانو په توګه کار کوه.

##
ځوانان هلکان به په کلي کې بیکاره ګرځېدل او نورو به د پرديو په کروندو کې کار کوه.

##
کله به چې باد لګېده، بې کاره او اضافه کاغذونه به په ونو او ښاخونو کې بندېدل.

##
خلک به د هغو ماتو ښیښو له امله زخمي کیدل، چې په بې احتیاطۍ سره غورځول شوې وې.

##
یوه ورځ یاد نل وچ شو او زموږ د اوبو لوښي او بیلرونه خالي شول.

##
زما پلار کور په کور وګرځېده او له خلکو یې وغوښتل چې د کلي اړوند غونډه کې ګډون وکړي.

##
خلک د یوې لویې ونې لاندې راټول شول.

##
زما پلار ودرېد او ویې ویل: "موږ باید د خپلو ستونزو د حل لپاره په ګډه کار وکړو."

##
اته کلن جمعه ګل چې د ونې پر ډډه ناست و، غږ ېې وکړ: "زه په پاکولو کې مرسته کولى شم."

##
یوې میرمنې وویل: "ښځې کولی شي زما سره یوځای شي ترڅو خوراکي شیان کښت کړو."

##
یو بل سړی ودریده او زیاته ېې کړه: "سړیان به په ګډه یوه څاه وکیندي."

##
موږ ټولو په یوه غږ چیغې کړې، "موږ باید خپل ژوند بدل کړو." له هغې ورځې راپدېخوا موږ د خپلو ستونزو د حل لپاره په ګډه کار کوو.

##
* License: [CC-BY]
* Text: Ursula Nafula
* Illustration: Vusi Malindi
* Translation: Zahidullah Abid
* Language: ps
