# پرېکړه

##
زما په کلي کې ډېرې ستونزې وې. موږ به د یوه نل څخه د اوبو راوړلو لپاره په اوږد قطار کې ودرېدو.

##
موږ به د نورو خلکو لخوا د مرسته شويو خواړو لاسته راوړلو لپاره انتظار ویسته.

##
موږ به د غلو له امله د خپلو کورونو ورونه په وخت بندول.

##
ډیری ماشومانو ښوونځي پریښودل.

##
پېغلو نجونو به په نورو کلیو کې د نوکرانو په توګه کار کاوه.

##
ځوانان هلکان به په کلي کې بېکاره ګرځيدل، او نورو به د خلکو په کروندو کې کار کولو.

##
کله به چې باد راوالوت، فاضله کاغذونه به په ونو او جارونو کې بندېدل.

##
خلک به د ماتو شوو او بې ځایه غورځول شوو شیشوپواسطه چې په بې احتیاطۍ سره په هر ځای کې غورځول شوي وو، پرې او زخمي کېدل.

##
یوه ورځ یاد نل وچ شو او زموږ د اوبو لوښي او بیلرونه خالي شول.

##
زما پلار کور په کور وګرځېده او له خلکو یې وغوښتل چې د کلي اړوند غونډه کې ګډون وکړي.

##
خلک د یوې لویې ونې لاندې راټول شول.

##
زما پلار ودرېد او ویې ویل، "موږ باید د خپلو ستونزو د حل لپاره په ګډه کار وکړو."

##
اته کلن جمعه ګل چې د ونې په ډډ ناست وو، غږ راوکړ، "زه کولی شم چې د کلي په پاکولو کې مرسته وکړم."

##
یوې میرمنې راغږ کړ: "ښځې کولی شي زما سره یوځای شي ترڅو خوراکي شیان وکرو."

##
یو بل سړی ودرید او ویې ویل: "سړي به یوه څاه وکیندي."

##
موږ ټولو په یوه غږ چیغې کړې، "موږ باید خپل ژوند بدل کړو." له هغې ورځې راپدېخوا موږ د خپلو ستونزو د حل لپاره په ګډه کار کوو.

##
* License: [CC-BY]
* Text: Ursula Nafula
* Illustration: Vusi Malindi
* Translation: Zahidullah Abid
* Language: ps
