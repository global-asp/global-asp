# پرېکړه

##
زما په کلي کې ډېرې ستونزې وې. موږ به د یوه نل څخه د اوبو راوړلو لپاره په اوږد قطار کې درېدلو.

##
موږ به د هغو خواړو لپاره په تمه وو چې خلکو به خیراتولو.

##
موږ به د غلو له ډاره د خپلو کورونو دروازې وختي تړلې.

##
ډېرو ماشومانو ښوونځي پریښودل.

##
پېغلو نجونو به په نورو کلیو کې د خدمتګارانو په توګه کار کوه؟.

##
ځوانان هلکان به په کلي کې وزګار ګرځېدل، او نورو به د پرديو په کروندو کې کار کولو.

##
کله به چې باد لګېده، بې کاره او اضافه کاغذونه به په ونو او ښاخونو کې بندېدل.

##
خلک به د هغو ماتو شوو او بې ځايه غورځول شوو ښيښو له امله چې د نورو لخوا په ډېره بې احتياطۍ سره پر ځمکه اچول شوي و، ژوبلېدل او زخمي کېدل.

##
یوه ورځ یاد نل وچ شو او زموږ د اوبو لوښي او بیلرونه خالي شول.

##
زما پلار کور په کور وګرځېده او له خلکو یې وغوښتل چې د کلي اړوند غونډه کې ګډون وکړي.

##
خلک د یوې لویې ونې لاندې راټول شول.

##
زما پلار ودرېد او ویې ویل، "موږ باید د خپلو ستونزو د حل لپاره په ګډه کار وکړو."

##
اته کلن جمعه ګل چې د ونې په ډډه ناست و، نارې کړې، "زه د کلي په پاکولو کې مرسته کولى شم."

##
یوې میرمنې راغږ کړ: "ښځې کولی شي زما سره یوځای شي ترڅو خوراکي شیان وکرو."

##
یو بل سړی ودریدلو او ویې ویل: "سړيان به په ګډه سره یوه څاه وکیني."

##
موږ ټولو په یوه غږ چیغې کړې، "موږ باید خپل ژوند بدل کړو." له هغې ورځې راپدېخوا موږ د خپلو ستونزو د حل لپاره په ګډه کار کوو.

##
* License: [CC-BY]
* Text: Ursula Nafula
* Illustration: Vusi Malindi
* Translation: Zahidullah Abid
* Language: ps
