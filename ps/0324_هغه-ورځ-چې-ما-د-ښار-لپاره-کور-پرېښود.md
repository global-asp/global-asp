# هغه ورځ چې ما د ښار لپاره کور پرېښود

##
زموږ په کلي کې یوه کوچنۍ د موټرو اډه وه، چې ګڼ خلک او بار وړونکي موټر به پکې ولاړ و. د ملي بس کلینډر به هم د هغو ځایونو نومونه په لوړ غږ اخېستل، چېرته چې به یادې موټرې تللې.

##
"ښار! ښار! لویدیځ ته ځو!" ما د کلینډرغږ واورېده. دا هغه ملی بس و چې ما غوښته.

##
د ښار ملی بس تقریبا ډک و، خو نورو خلکو تر اوسه هڅه کوله چې ملی بس ته جګ شي. ځينو خلکو خپله د سفر توکي د ملي بس لاندې ځای پر ځای کړي وو او ځینو نورو خلکو د موټر د ننه په قفس کې ايښي وو.

##
نویو مسافرو ټکټونه اخیستي وو او د کښېناستلو لپاره یې څوکۍ کتلې، د میرمنو سره ماشومان هم و او د اوږده سفر لپاره یې ځانونه چمتو کړي وو.

##
ما د یوې کړکۍ ترڅنګ خپل ځان ځای پر ځای کړ. هغه کس چې زما خواته ناست و، شین رنګه پلاستیکي کڅوړه یې کلکه نیولې وه. هغه زړې څپلۍ په پښو کړې وې، زوړ جاکت یې و او په غوسه یې کتل.

##
ما د ملي بس له کړکۍ بهر کتل او په دې فکر کې وم، چې هغه کلی پرېږدم، چیرته چې ما خاپوړي کړي دي او لوی ښار ته روان یم.

##
موتر ډګ شو او لاس پلورونکو لا هم هڅه کوله چې پر مسافرینو ځينې توکي وپلوري او له دې سره به يې په لوړ غږ چغې وهلې. ماته دا غږونه ډير جالب و.

##
ځينو مسافرو د څښلو شیان واخېستل، ځينو بیا نور توکي واخیستل او زما په څېر چې چا به پیسې نه درلودې غلى ناست وو او یوازې ننداره به ېې کوله.

##
دا کارونه د ملی بس د حرکت د ځانګړي غږ سره پای ته ورسېدل، دا غږ په دی معنی و چې مونږ نور حرکت کوو او دا ځای پرېږدو. کلینډر لاس پلورونکو ته زارۍ کولې چې کښته شئ.

##
لاس پلورونکو یو بل ټېله کول، ترڅو د ملي بس څخه کښته شي. بعضو مسافرو ته پاتې شوې روپۍ ورکولې. نورو په وروستۍ شېبه کې هڅه کوله چې نور توکي وپلوري.

##
څنګه چې ملی بس تم ځای پرېښود، ما له کړکۍ څخه بهر ولیدل. ما ځان سره فکر وکړ، چې کله به خپل کلي ته را ستون شم.

##
کله چې مو په سفر کې څه وخت تېر شو، ملی بس دننه ډېر ګرم شو. ما خپلې سترګې پټې کړې او د خوب په تمه وم.

##
خو ما کور ته فکر کوه. ایا زما مور به ښه وي؟ ایا زما سویه به پیسې ګټي؟ ایا زما ورور به په یاد ولري چې ونو ته اوبه ورکړي؟

##
په لاره کې مې د هغې سیمې نوم ذهن ته راوسته، چې زما کاکا په هغه لوی ښار کې ژوند کوه. ما تر هغه وخته د هغې سیمې نوم له ځان سره تکرارولو چې خوب راغی.

##
د نهه ساعتونو سفر کولو وروسته ، له خوبه راپاڅېدم او خپله کوچنۍ بکسه مې راواخیسته. له ملي بس څخه ښکته شوم. نويو مسىافرو باندې مې غږ وکړ چې زما کلي ته لاړ شٸ.

##
زما لپاره تر ټولو مهمه دا وه، چې د خپل کاکا کور پیدا کړم او ملي بس هم په ډکېدو و چې ختیځ لور ته حرکت وکړي.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Darakhte Danesh
* Language: ps
