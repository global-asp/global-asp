# لیلا، د فوټبال ستوری

##
لیلا د هلکانو د فوټبال ننداره کوله. هغې غوښتل چې کاش له دوی سره لوبېدلې وای. هغې له لوبډلمشر څخه وپوښتل، ایا کولی شي له دوی سره تمرین وکړي؟

##
روزونکي خپل لاسونه شاته ونیول او هغې ته یې وويل: "په دې ښوونځي کې، يوازې هلکانو ته اجازه شته چې فوټبال وکړي."

##
هلکانو هغې ته وویل چې ولاړه شه او د نېټبال (جال بال) لوبه وکړه. دوی ورته وویل چې نیټبال د نجونو لپاره دی او فوټبال د هلکانو لپاره دی. لیلا ډېره زیاته خپه شوه.

##
بله ورځ ښوونځي د فوټبال یوه لویه سیالۍ درلوده. روزونکی ډېر اندېښمن و، ځکه چې د هغه غوره لوبغاړی پدې ورځ ناروغ و، او لوبه نه شوه کولی.

##
لیلا د ښوونځي د فوټبال روزونکي ته ورغله، او ورڅخه یې وغوښتل چې هغې ته اجازه ورکړي چې لوبه وکړي، روزونکی ډاډه نه و چې لیلا به څنګه لوبه وکړي. بلاخره د لیلا په مکررې غوښتنې اجازه ېې ورکړه چې لوبه وکړي.

##
لوبه ډېره ستونزمنه وه. د لوبې تر نیمایي پورې هیچا هم ګول ونه کړ.

##
د لوبې په دوهمه نیمايي کې یو هلک لیلا ته توپ پاس کړ، هغې د ګول کیپر په لورې په ډيرې چټکۍ سره توپ وځغلوه او د پښې په واسطه ېې ګول ووهه.

##
لوبې ته راغلو نندارچيانو ډيره خوښي وښوده، او له همغې ورځې وروسته نجونو ته اجازه ورکړل شوه چې په ښوونځي کې د فوتبال لوبه وکړي.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Zahidullah Abid
* Language: ps
