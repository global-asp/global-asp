# د وُسي خور څه وویل؟

##
یو سهار وختي د وُسي انا هغه ته غږ وکړ، "وُسي! مهرباني وکړه دا هګۍ خپل مور او پلار ته یوسه، ستا مور او پلار غواړي چې ستاسو د خور د واده لپاره غټ کېک پوخ کړي."

##
په لاره کې، وُسي دوه هلکان ولیدل چې میوه یې راټولوله. یوه هلک له وُسي څخه هګۍ واخیستله او په ونه یې وویشتله. هګۍ ماته شوه.

##
وُسي خفه شو او په غوسه یې ورته وویل، "دا دې څه وکړل؟" وُسي په ژړغوني غږ وویل، "دا هګۍ خو زما د خور د واده د کیک پخولو لپاره وه، که په واده کې کیک نه وي، خور به مې څه وايي؟"

##
هلکانو د وُسي په ځورولو بخښنه وغوښته. یو هلک وویل: "موږ د کېک په اړه درسره مرسته نه شو کولی، مګر دا ستا د خور امسا ده." وُسي روان شو.

##
وُسي کور ته روان و، دوه سړيان ېې ولیدل چې کور جوړوي، دوی له وُسي څخه غوښتنه وکړه، او ويې ویل "ایا موږ کولای شو چې د چت لپاره دا قوي امسا وکاروو،" وُسي وویل، "هو." سړيانو را واخېسته خو ماته شوه او دومره قوي نه وه چې د کور جوړولو لپاره دې ترې ګټه واخیستل شي.

##
وُسي وویل "تاسو دا څه وکړل؟" وُسي ژړل. "دا لکڼه زما د خور ډالۍ وه. د میوو ټولوونکو هغه لکڼه ماته ځکه راکړه چې دوی د کیک لپاره هګۍ ماته کړې وه او هغه کېک زما د خور د واده ؤ. اوس نو نه هګۍ شته، نه کېک او نه هم ډالۍ. زما خور به اوس څه ووايي؟"

##
خټګرو د لرګي په ماتولو بخښنه وغوښته. یو سړى ورته وویل: "موږ د کېک په اړه درسره مرسته نه شو کولی ، مګر دلته ستاسو د خور لپاره واښه دي." نو وُسي دا واخيستل او روان شو.

##
د لارې په اوږدو کې، وُسي یوه غوا او بزګر ولیده. غوا له وُسي څخه وپوښتل. "څومره خوندور واښه، کولی شې لږ راکړې؟" خو واښه دومره خوندور وو چې غوا ټول وخوړل!

##
وُسي وویل "تاسو دا څه وکړل؟" وُسي ژړل، "دا واښه زما د خور لپاره ډالۍ وو، خټګرو ما ته دا واښه ځکه راکړل چې هغوی د میوو راټولونکو هغه لرګي چې یې ماته راکړې وه ، ماته کړې وه. میوو راټولونکو ماته هغه لرګي ځکه راکړې وه چې هغوی زما د خور د کېک لپاره هګۍ ماته کړې وه. کېک زما د خور د واده لپاره و. اوس نه هګۍ شته، نه کېک او نه هم ډالۍ، خور به مې څه وایي؟"

##
غوا بخښنه وغوښته، بزګر ومنله چې دا غوا د ځان سره د خپلې خور لپاره د ډالۍ په توګه له ځان سره بوځي. نو ځکه سلیم هغه له ځانه سره روانه کړه.

##
خو غوا د ماښام مهال بېرته بزګر ته وتښتېده. نو هماغه و چې په وُسي ډېر ناوخته شو. هغه د خپلې خور واده ته په داسې وخت کې ورسېده، چې میلمنو د شپې ډوډۍ خوړله.

##
وُسي ژړل، "زه څه وکړم؟" "هغه غوا چې وتښتېده یوه ډالۍ وه، د هغه وښو په بدل کې چې خټګرو ماته راکړې وه. خټګرو ماته ځکه واښه راکړ، چې هغه لکڼه یې راته ماته کړه، کومه چې د میوو ټولوونکو ماته راکړې وه. میوو ټولوونکو هغه لکڼه ځکه ماته راکړې وه چې هغوی د کېک لپاره هګۍ ماته کړې وه، اوس نو نه هګۍ شته، نه کېک، او نه هم ډالۍ."

##
د وُسي خور لږ څه فکر وکړ، بیا یې وویل: "وُسي وروره، زه د ډالیو ډېره پروا نه لرم، د کېک پروا هم نه لرم، دا چې موږ ټول دلته سره یو ځای راټول شوي یو، ډېره خوشحاله یم، اوس نو خپلې جامې واغونده، او راځه چې دا ورځ ولمانځو" وُسي همداسې وکړل او د واده په خوښۍ کې یې برخه واخېسته.

##
* License: [CC-BY]
* Text: Nina Orange
* Illustration: Wiehan de Jager
* Translation: Zahidullah Abid
* Language: ps
