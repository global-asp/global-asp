# د ساده ګل سندره

##
ساده ګل له خپل پلار، مور او څلور کلنې خور سره اوسېده. دوی د یوه شتمن سړي په ځمکه په یوه جونګړه کې ژوند کاوه. د دوی د لرګو څخه جوړه کوټه د ونو د قطار په پای کې وه.

##
ساده ګل درې کلن وه، چې ناروغ شو او د سترګو نظر يې له لاسه ورکړ. ساده ګل يو تکړه هلک ؤ.

##
ساده ګل ډېری داسې کارونه وکړل چې نورو شپږ کلنو هلکانو هغه نه دي کړي. د بېلګې په توګه، هغه وکولی شو چې د کلي د مشرانو سره ناستې وکړي او په مهمو مسئلو ورسره خبرې وکړي.

##
د ساده ګل مور او پلار د شتمن سړي په کور کې کار کاوه. دوی به سهار وختي له کوره وتل او ماښام ناوخته به بیرته کور ته راتلل. ساده ګل به د خپلې کوچنۍ خور سره په کور کې پاتې کېده.

##
ساده ګل له سندرو ويلو سره مينه لرله. يوه ورځ يې مور ترې وپوښتل: &#34;ساده ګله زویه! دا سندرې دې له کومه زده کړي دي؟&#34;

##
ساده ګل ځواب ورکړ: &#34;سندرې مې همداسې زهن ته راځي مورې. لومړی سندرې په زهن کې جوړوم او بيا یې وایم.&#34;

##
ساده ګل به خپلې وړې خور ته سندرې ويل ډېر خوښول، په ځانګړې توګه، کله به یې چې خور ډېره خفه وه. خور به يې د ساده ګل سندرو ته غوږ نیوه او هغه به ورته د خپلې خوښې سندرې ویلې. هغې به سندرو ته په ذوق غوږ نیولو.

##
د ساده ګل خور به له هغه غوښتنه کوله&#34; ساده ګله ، کولی شئ دا سندره بیا ووایې،&#34;. ساده ګل به د هغې خبره منله او سندره به یې ورته بیا بيا ویله.

##
یو ماښام، کله یې چې مور او پلار کور ته راغلل، دوی ډیر خاموش وو. ساده ګل پوهیده چې حتما کومه خبره شته.

##
ساده ګل وپوښتل &#34;څه خبره ده، مورې!، پلاره!؟&#34; ساده ګل پوه شوه چې د شتمن سړي زوی بې درکه شوی دی. او سړی ډېر غمجن او یوازې ؤ.

##
ساده ګل خپل مور او پلار ته وويل: &#34;زه کولی شم د هغه لپاره سندرې ووايم. هغه ښايي خوشحاله شي.&#34; خو مور او پلار یې غوښتنه ونه منله. مور او پلار یې ورته وویل&#34;هغه ډېر شتمن سړی دی. ته یو ړوند هلک یې. ایا ته فکر کوې چې ستا سندرې به له هغه سره مرسته وکړي، او پام به یې غلط شي؟&#34;

##
خو، ساده ګل تسلیم نه شو. د هغه کوچنۍ خور د ساده ګل ملاتړ وکړ. هغې وويل: &#34;د ساده ګل سندرې د لوږې په وخت کې ما ته د ارامۍ احساس راکوي. باور لرم چې د ده سندرې به د شتمن سړي هم ډېرې خوښې شي.&#34;

##
بله ورځ، ساده ګل له خپلې کوچنۍ خور څخه وغوښتل چې هغه د شتمن سړي کور ته بوځي.

##
ساده ګل د یوې لویې کړکۍ لاندې ودرېد او د خپلې خوښې سندرې په ویلو یې پیل وکړ. شتمن سړي ورو ورو د لویې کړکۍ څخه خپل سر راوویستلو.

##
کارګرانو خپل کار کول بند کړل. دوی د ساده ګل ښکلې سندره واوريده. خو د دوی له ډلې يو سړي وويل: &#34;تر اوسه هيڅوک پدې نه دي توانيدلي چې مشر ته تسلي ورکړي، آيا فکر کوئ چې دا ړوند هلک به هغه ته تسلي ورکړي؟&#34;

##
ساده ګل سندره ویل پای ته ورسول او لاړلو. خو یاد شتمن سړي په هغه پسې په منډه منډه ورغی او له هغه یې وغوښتل: &#34;مهرباني وکړئ دا سندره بیا ووایی.&#34;

##
په همدې وخت کې دوه سړي راغلل چې یو نفر یې په په کټ کې اچولی. هغوی ولیدل چې د مشر زوی وهل شوی او د وهلو وروسته یې د سړک په غاړه غورځولی و.

##
شتمن سړی د خپل زوی په بیا لیدو ډیر خوشحاله شو. هغه ته د تسلیت ورکولو له امله، ساده ګل ته انعام ورکړ. هغه خپل زوی او ساده ګل روغتون ته يوړل تر څو ساده ګل هم بېرته خپل د سترګو نظر ترلاسه کړي.

##
* License: [CC-BY]
* Text: Ursula Nafula
* Illustration: Peris Wachuka
* Translation: Zahidullah Abid
* Language: ps
