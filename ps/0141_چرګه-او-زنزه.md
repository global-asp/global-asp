# چرګه او زنزه

##
چرګه او زنزه دوه ملګري وو، خو دوی په خپلو کې سره تل سیالي کوله، یوه ورځ دوی پرېکړه وکړه، چې د فوتبال لوبه ترسره کړي تر څو وازمويي چې کوم یو ېې ښه لوبه کوي.

##
کله چې د فوتبال لوبغالي ته ښکته شول، چرګې په چټکۍ سره توپ واهه، خو زنزه له چرګې ډيره چټکه وه. له دې سره چرګه خفه شوه او له زنزې سره ېې ناوړه چلند وکړ.

##
د لوبې پر مهال دوی هڅه کوله چې یو پر بل ګول ووهي، لومړی د چرګې نوبت شو او یو ګول ېې وواهه.

##
وروسته د زنزې نوبت شو او په بریالیتوب سره ېې پنځه ګوله ووهل.

##
زنزې توپ په ورو ورو د ګول خواته ور وسته او بریالۍ لوبه ېې ترسره کړه.

##
د زنزې له دې عمل سره چرګې ته غوسه ورغله، مښوکه ېې خلاصه کړه او زنزه ېې له ستوني تیره کړه.

##
کله چې چرګه کور ته ورسېده، په لاره کې د زنزه له مور سره مخ شوه، ورته يي وویل "تا زما بچی نه دی لیدلی" چرګې سر ښکته واچوه او په خپل مخه ولاړه. د زنزې مور په اندېښنه شوه چې بچی ېې څه شو.

##
شیبه وروسته د زنزې مور نری غږ وارېده، "مورې! مرسته راسره وکړه" مرسته وکړه د زنزې مور شاوخوا وکتل ګوري، چې د چرګې له خېټې د زنزې غږ راځي.

##
د زنزې مور وویل، "لورکۍ! خپل ځانګړی غږ وباسه." زنزې همداسې وکړل، او د چرګې په کولمو درد راغی.

##
چرګه وټوخيده، پرنچی او کانګي ېې وکړې.

##
د چرګې ټوخي نور هم زیات شو او له دې سره ېې له خېټې زنزه راووته او له مور سره ېې یوځای ونې ته پورته شوه.

##
د وخت په تېرېدو، چرګه او زنزه سره دښمنان شول.

##
* License: [CC-BY]
* Text: Winny Asara
* Illustration: Magriet Brink
* Translation: Darakhte Danesh
* Language: ps
