# ဒွက် သကဳမာ

##
သကဳမာ မံင်ကရောမ် မိမညးတေအ် ကဵု ဒေအ်ညးတေအ်မွဲ အာယုက် ပန်သၞာံ။ ညးတအ် မံင် ပ္ဍဲကဵုတိ သေဌဳမွဲရ။

##
ကာလသကဳမာ ဂွံအာယုက် ပိသၞာံဂှ် ညးတေအ် ဒှ်ယဲတုဲ မတ်ကၠက်အာ။ သကဳမာဂှ် ဒှ်မၞိဟ် မစောန် နူဂဝ်မွဲရ။

##
သကဳမာ ကၠောန်လေပ် နာနာသာ် လေပ်ဂၠိုင်နူကဵု ကောန်ၚာ်အာယုက် တြဴသၞာံတၞဟ်တအ်ဏီရ။ ဥပမာ ညးတေအ် တိုန်ကောံဓရီု ဟီုဂး ချပ်ဂၠာဲသွဟ် ပ္ဍဲကဵု ကိစ္စဇၞော်ဇၞော်တအ်။

##
မိမ သကဳမာတအ်ဂှ် ကၠောန်ကမၠောန် ပ္ဍဲသေဌဳဂှ်ရ။ ညးတအ် အာကမၠောန် နူဂယးပြဟ် တ္ၚဲပၠိုတ်မှ ဂွံကလေင်စိုပ်သ္ၚိ။ သကဳမာဂှ် ဒးစွံလဝ် ကရောမ် ဒေအ်ညးတေအ်ရ။

##
သကဳမာ ဒးစိုတ် ဒယှ်ေဒွက်။ ပ္ဍဲမွဲတ္ၚဲ မိညးတေအ် သၟာန် "ဒွက်စဏအ် အလဵုဗှ်ေ လေပ်နူလဵုရော၊ သကဳမာ?"

##
သကဳမာ သှ်၊ "ဒွက်စဏအ် အဲလေပ်ကေတ်တ်ရ၊ မိ။ အဲဂွံမိင်ကေတ် နူကဵု ဂၠံသြိုဟ်အဲတုဲ အဲဒယှ်ေရ။"

##
သကဳမာ ဒယှ်ေဒွက် ကဵုဒေအ်ညးတေအ်၊ ဗွဲတၟေင်၊ အခိင်ကာလ ဒေအ်ညးတေအ် ဗျဵုပုင်။ ဒေအ်ညးတေအ်လေဝ် ဒးစိုတ် ကဠင်ဒွက် သကဳမာကီုရ။ ဒေအ်ညးတေအ် လဝုဲဇကု အတိုင် မထဗုင်တုဲ ကဠင်ရ။

##
"ဒယှ်ေမွဲပၠန် ဂွံဟာ၊ သကဳမာ?" ဒေအ်ညးတေအ် မလေပ် အာတ်မိက်ညးတေအ်ရ။ သကဳမာလေဝ် ဒေအ်ဇကု အာတ်မိက်ကၠုင်မ္ဂး မလေပ်ဒယှ်ေကဵု မွဲအလန်တုဲ မွဲအလန်ပၠန်ရ။

##
ပ္ဍဲမွဲတ္ၚဲ မိမညးတေအ်ၜါ စိုပ်ကၠုင်သ္ၚိတုဲ မုဟွံဟီု သ္ၚိတ်ဇြဒၟံင်ရ။ ဂွံသ္ၚိတ်ဒၟံင် ဗီုဏအ်ဂှ် ဟိုတ်မွဲမွဲ နွံရောင်ဂှ် သကဳမာ တီရ။

##
"မုဒှ်ရော၊ မိ၊ အပါ? သကဳမာ သၟာန်။ သကဳမာ ဂွံတီကေတ် ဒဒှ်ရ ကောန်ဗၠာဲသေဌဳဂှ် ဗက်အာဗြဴတုဲ သေဌဳဂှ် စိုတ်ဟွံမိပ်၊ တုဲ ညးလ္ၚု ဒးမံင်ညးမွဲဓဝ်။

##
"အဲဒယှ်ေဒွက် ကဵုညးဂွံရ၊ ညးစိုတ် ဂွံမိပ်ကၠုင်ပၠန်။" သကဳမာ ဟီုကဵု မိမညးတေအ်။ ဆဂး မိမညးတေအ် ဟွံဒုင်တဲ။ "ညးဂှ် လောဲကွေဟ်ဟ်ဏောဝ်၊ ဗှ်ေဂှ် ဆ ကောန်ၚာ် မတ်ကၠက်က်မွဲရ။ ဗှ်ေထေင်ဟာ ဒွက်ဗှ်ေ ပကဵုညး ဂွံမိပ်မြဟ်ပၠန်?"

##
ၜိုန်ဂှ်လေဝ်၊ သကဳမာ ဟွံဒုင်ကျ၊ ဆက်အာတ်အခေါင်ပၠန်။ ဒေအ်ညးတေအ် ထံက်ဂလာန် ကဵုညးတေအ်။ ဒေအ်ညးတေအ်ဟီု "ဒွက်သကဳမာဂှ် ပရေကဵုအဲ ညံင်ဂွံဗျဵုပုင်ဗၠး။ ဟိုတ်ဂှ်ရ ဒွက်ဂှ် ပရေကဵုလၞီ သေဌဳမာန်ကီုရ။"

##
တ္ၚဲယးဂှ် သကဳမာ ဟီုကဵု ဒေအ်ညးတအ် ကော်ဏာညးတေအ် ပ္ဍဲဇရေင် သ္ၚိသေဌဳဂှ်ရ။

##
ညးတေအ် ဒတဴဒၟံင် သၟဝ်ဗတင်ဇၞော်မွဲတုဲ ညးတေအ် စဒယှ်ေ ဒွက်ညးတေအ် ဒးစိုတ်အိုတ်ဂှ်ရ။ ဂွံမွဲခဏညိ က္ဍိုပ် သေဌဳဂှ် ယျတ်မံက်တိတ်ကၠုင် နူကဵု ဗတင်ဇၞော်ဂှ် သာသာရ။

##
သၟာကမၠောန်တအ်လေဝ် မိင်ဒးဒွက်တုဲ အေင်ဟွံမာန် ဒးဇူထောအ် နူကမၠောန်အိုတ်ရ။ သီုညးဖအိုတ်ဂှ် ကဠင်ဒၟံင် ဒွက်သကဳမာ မၜိုဟ်သြိုဟ်သာယာဂှ်ရ။ မၞိဟ်မွဲဂှ် ဟီုတိုန် "ဆညးလဵုမွဲလေဝ် ပကဵု ညံင်သေဌဳ စိုတ်ဂွံမိပ် ဟွံမာန်၊ ကောန်ၚာ်တြုဟ်ကမၠက်ဏအ် ဍေဟ်ထေင် ဍေဟ်ပကဵု ညံင်သေဌဳပိုယ် စိုတ်ဂွံမိပ်ပၠန်၊ ကွေဟ်ဟာ?။

##
သကဳမာ ဒယှ်ေဒွက်ညးတေအ်တုဲ ညးတေအ် ဂစာန်ဂတးစဴ။ ဆဂး သေဌဳဂှ် ဒြေပ်ကၠုင် ဗွဲမပြဟ်တုဲ ဟီု "ပဂုန်တုဲ ဒယှ်ေမွဲတဲပၠန်။"

##
ပ္ဍဲအခိင်ဂှ် မၞိဟ်ၜါ ဓလိင်ယိုက်နင် မၞိဟ်မွဲရ။ မၞိဟ်ၜါဂှ် ဂွံဆဵုကေတ် ကောန်သေဌဳဂှ် ဒးဒုင်တက်တုဲ ကၠဟ်လဝ် သကဲဂၠံင်။

##
သေဌဳဂှ် ဂွံကလေင်ဆဵု ကောန်ဗၠာဲဇကုပၠန်တုဲ ညးမိပ်စိုတ် ဗွဲမလောန်ရ။ ညးကဵုလာပ် ကုသကဳမာ ဟိုတ်နူကဵု ပကဵု ညံင်ညးစိုတ်ဂွံမိပ်သၠောင်။ ညးကော်ဏာ ကောန်ညး ကဵု သကဳမာ ဇရေင် ရုင်ဂဥုဲတုဲ လွဳကဵု မတ်သကဳမာတုဲ သကဳမာ မတ်ကလေင်ညာတ်အာပၠန်ရ။

##
* License: [CC-BY]
* Text: Ursula Nafula
* Illustration: Peris Wachuka
* Translation: Bee Htaw Monzel
* Language: mnw
