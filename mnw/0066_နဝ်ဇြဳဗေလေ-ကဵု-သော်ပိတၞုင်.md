# နဝ်ဇြဳဗေလေ ကဵု သော်ပိတၞုင်

##
လောန်ကၠုင် မွဲအခိင်တေအ်၊ သၟတ်ဗြဴပိ အာၚဳအှော်။

##
တ္ၚဲကတဴတုဲ ဍေဟ်တအ် စှ်ေအာၜိင်ဍာ် ပ္ဍဲကြုင်မွဲရ။ ဍေဟ်တအ် ဝေင်၊ တုင် ကေုာံ ၜိင်ဍာ်ရ။

##
ကာလ ဍေဟ်တအ် ဂွံသတိဂှ် တ္ၚဲသဝ်အာ ကွေဟ်ဟ်ရ။ ဍေဟ်တအ် ဂစာန်စဴကၠုင် ကွာန်ရ။

##
ကာလ ဍေဟ်တအ် ကြပ်စိုပ်သ္ၚိဂှ် နဝ်ဇြဳဗေလေ ရပ်စမ် ကအ်ညးတေအ်ရ။ ဍေဟ် ဝိုတ်စ မဂွါဍေဟ်! "ပဂုန်တုဲ ဗက်အာ ကရောမ်အဲ!" ဍေဟ် ဒုင်ဂုန် ရဲဍေဟ်။ ဆဂး သကအ်ရဲဍေဟ်ဟီု လၟုဟ် တ္ၚဲပၠိုတ် လ္ပအာရ။

##
နဝ်ဇြဳဗေလေ ကလေင်အာ ညးမွဲဓဝ်။ ဍေဟ်ဆဵု မဂွါဍေဟ်တုဲ ဍေဟ်ကလေင်စဴကၠုင် သ္ၚိ ဗွဲမပြဟ်ရ။ ဆဂး ပ္ဍဲကဵုဒမၠုဂှ် ဍေဟ်တၠိင်အာ ဂၠံင်။

##
ပ္ဍဲကဵု ဒၞာဲသ္ၚောဲသ္ၚောဲမွဲဂှ်ဒၞာဲဂှ် ဍေဟ်ဂွံညာတ်အာ ပၟတ် နူကဵုတာဲမွဲရ။ ဍေဟ်ဂစာန်အာ ဇရေင်တာဲဂှ်တုဲ ဍေဟ်ခ္ဍံက်တြင်ရ။

##
ဗွဲမတၟေင်တၟဟ် ကၠဵုမွဲပံက်တြင်တုဲ သၟာန် "မုဗှ်ေ နွံပၟိက်ရော?" "အဲတၠိင်အာဂၠံင်၊ အဲနွံပၟိက် ဒၞာဲဂွံတိက်၊" ဟီု နဝ်ဇြဳဗေလေ။ "လုပ်ကၠုင်၊ ဟွံလုပ်တှ်ေ အဲကိတ်ဗှ်ေဏောဝ်!" ဟီုကၠဵုဂှ်။ တုဲ နဝ်ဇြဳဗေလေ လုပ်အာ ပ္ဍဲတာဲဂှ်ရ။

##
တုဲ ကၠဵုဂှ်ဟီု၊ "ဍုန်ပုင် သွက်အဲ!" "အဲမလှ်ေ ဟွံကေင် ဍုန်ပုင် သွက်ကၠဵု မွဲလှ်ေပုဟ်၊" ဍေဟ်ဟီု။ "ဍုန် ဟွံဍုန်တှ်ေ အဲကိတ်ဗှ်ေဏောဝ်! ကၠဵုဂှ်ဟီု။ တုဲ နဝ်ဇြဳဗေလေ ဍုန်စၞစ သွက်ကၠဵုဂှ်ရ။

##
တုဲဂှ် ကၠဵုဂှ်ဟီု "လးဖုန်ကဵုအဲ!" နဝ်ဇြဳဗေလေ ဟီု "အဲမွဲလှ်ေ ဟွံကေင်လးဖုန် သွက်ကၠဵု မွဲလှ်ေပုဟ်။" "လးဖုန် ဟွံလးတှ်ေ အဲကိတ်ဗှ်ေဏောဝ်!" ကၠဵုဂှ် ကလေင်ဟီုတုဲ နဝ်ဇြဳဗေလေ လးဖုန်။

##
ရိုဟ်ဒဒှ်တ္ၚဲ ဍေဟ်ဒးဍုန်၊ ကွဟ်သ္ၚိ၊ ကဆံင်ဂၠိက်ယာတ်ပဠောအ် သွက်ကၠဵုဂှ်ရ။ စိုပ်ကာလမွဲတ္ၚဲ ကၠဵုဂှ်ဟီု "နဝ်ဇြဳဗေလေ၊ တ္ၚဲဏအ် အဲအာဝေင် သ္ၚိရဲအဲ မွဲလစုတ်ဏောဝ်။ ကွဟ်သ္ၚိ၊ ဍုန်လဝ် ပုင်သွ တုဲတှ်ေ ကဆံင်ဂၠိက်ယာတ်ပလောအ်၊ ညံင်ဂွံတုဲ ကၠာအဲ ဟွံကလေင်စိုပ်"။

##
ကၠဵုဂှ် တိတ်အာ နူသ္ၚိဗက်ဂှ် နဝ်ဇြဳဗေလေ ပိုတ်ကေတ် သော်ညးတေအ် ပိတၞုင် နူကဵု က္ဍိုပ်ညးတေအ်။ မွဲတၞုင်ဂှ် ဍေဟ်စုတ်လဝ် သၟဝ်ဒမံင်သတိက်၊ မွဲတၞုင်ဂှ် စွံလဝ် လက်ကရဴတြင်၊ မွဲတၞုင်ဂှ် စွံလဝ် ပ္ဍဲကဵုဒပ်။ တုဲဂှ် ဍေဟ် ဒြေပ်စဴသ္ၚိ ဗွဲမပြဟ်ရ။

##
ကာလကၠဵုဂှ် ကလေင်စိုပ်သ္ၚိဂှ် ဍေဟ်ဗက်ဂၠာဲ နဝ်ဇြဳဗေလေ။ "နဝ်ဇြဳဗေလ၊ အလဵုဗှ်ေ နွံဒၟံင်ရော?" ဍေဟ် ကရေဲကော်။ "အဲနွံအဏအ် သၟဝ်ခါတ်၊" ဟီု သော်ကၠာအိုတ်ဂှ်။ "အဲ နွံလက်ကရဴ တြင်၊" ဟီု သော်ဒုတိယဂှ်။ "အဲ နွံ ပ္ဍဲကဵုဒပ်၊" ဟီု သော်တတိယဂှ်။

##
ကာလဂှ် ကၠဵုဂှ်တီကေတ် ဒဒှ်ရ နဝ်ဇြဳဗေလေ ဒြေပ်ထောအ် ညးတေအ်ရ။ တုဲ ကၠဵုဂှ် ဒြေပ်ဗက်အာ လပါ်ကွာန်တေအ်ရ။ ဆဂး ကောနဝ်ဇြဳဗေလေ မင်ဒၟံင်ကဵု လေအ်ဒုက် ဒုတ်တ်။ ကၠဵုဂှ် ဂတက္ဍိုပ် ဒြေပ်တိတ်အာတုဲ မွဲလှ်ေ ဟွံဂံင် ကလေင်ကၠုင်ရ။

##
* License: [CC-BY]
* Text: Tessa Welch
* Illustration: Wiehan de Jager
* Translation: Bee Htaw Monzel
* Language: mnw
