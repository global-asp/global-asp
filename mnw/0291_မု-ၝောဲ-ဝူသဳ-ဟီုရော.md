# မု ၝောဲ ဝူသဳ ဟီုရော

##
ပ္ဍဲမွဲတ္ၚဲ အခိင်နူဂယးပြဟ်ဟ်ဂှ် မိနော် ဝူသဳ ကော်ညးတေအ် "ဝူသဳ၊ ခၟာဲစာင်ဏအ် ကေတ်ဏာ ကဵု မိမဗှ်ေညိ။ ညးတအ် ဂွံကၠောန် ကွာင် သွက် မ္ၚဵုထပ်တဲ ၝောအ်ဗှ်ေ။

##
ပ္ဍဲကဵုဂၠံင် မအာဒၟံင် ဇရေင်သ္ၚိမိမညးတေအ်ဂှ် ညးတေအ် စုက်ဒး ကောန်ၚာ်တြုဟ်ၜါ ၜှ်ဒၟံင်သတ်ဆု။ ကောန်ၚာ်မွဲဂှ် ကေတ် ခၟာဲစာင် နူကဵု တဲဝူသဳတုဲ ကၠဟ် သတ်ဆု။ ခၟာဲစာင်ဂှ် ထကးအာရ။

##
"မု ဗှ်ေပ ဗီုလဵုရော?" လရိုအ် ဝူသဳ။ "ခၟာဲစာင်ဂှ် သွက်ဂွံ ကၠောန်ကွာင်ဏောဝ်၊ ကွာင်ဂှ် သွက် မ္ၚဵုထပ်တဲ ၝောဲအဲ။ ယဝ်ရ ကွာင်မ္ၚဵုထပ်တဲ ဟွံမဲတှ်ေ မု ၝောဲ ဟီုကဵုအဲရော?"

##
ဟိုတ်နူဓမေက်တဲလောန်အာ လတူဝူသဳတုဲ သၟတ်တြုဟ်ၜါဂှ် စိုတ်ဟွံခိုဟ်။ "သွက်ကွာင်ဂှ် ပိုယ်ရီုကဵုဟွံမာန်၊ ဆဂး ဣဏအ်ဂှ် လေအ်ဒစုန်မွဲတၞုင် သွက်ၝောဲဗှ်ေ၊" ဟီု သၟတ်တြုဟ်မွဲဂှ်။ ဝူသဳ ဆက်အာရ။

##
ပ္ဍဲကဵု ဘာ်တရဴ ညးတေအ် ဂွံဆဵုကေတ် မၞိဟ်တြုဟ်ၜါ သြိုင်ဒၟံင်သ္ၚိ။ "လေအ်တမ္ၚံင်ဂှ် ကဵုပိုယ် ဟွံဂွံဟာ?" မၞိဟ်မွဲဂှ် သၟာန်။ ဆဂး လေအ်ဂှ် ဟွံကြံင်ကွေဟ်ဟ်တုဲ ကဝ်အာ။

##
"မု ဗှ်ေပ ဗီုလဵု?" လရိုအ် ဝူသဳ။ "လေအ်ဂှ် ဒှ်ပရင်တဲ သွက်ၝောဲအဲဏောဝ်၊ မၞိဟ်ၜှ်သတ်ဆုၜါဂှ် ကဵုလဝ်အဲ၊ ဟိုတ်နူ ဍေဟ်တအ် ထကးစ ခၟာဲစာင် သွက်ဂွံကၠောန်ကွာင်။ ကွာင်ဂှ် သွက် မ္ၚဵုထပ်တဲ ၝောဲအဲ။ လၟုဟ် ခၟာဲစာင်လေဝ် ဟွံမဲ၊ ကွာင်လေဝ် ဟွံမဲ၊ ပရင်တဲလေဝ် ဟွံမဲ။ ဗီုလဵု ၝောဲ ဟီုကဵု အဲရော?"

##
ညးသြိုင်သ္ၚိတအ် စိုတ်ဟွံမိပ် ဟိုတ်နူ ပကဝ်စ လေအ်ဂှ်။ သွက်ကွာင်ဂှ် ပိုယ်ရီုကဵု ဟွံမာန်၊ ဆဂး ကေတ်ဏာ ဆံက်ဏအ် မွဲစန် သွက်ၝောဲဗှ်ေ၊" ဟီု ညးသြိုင်သ္ၚိမွဲဂှ်။ တုဲ ဝူသဳ ဆက်အာပၠန်ရ။

##
ပ္ဍဲကဵု ဂၠံင်ဂှ် ဝူသဳ စုက်ကဵု သၟာဗ္ၚမွဲ ကဵု ဂၠဴၝောအ်မွဲ။ "ဟေဟ်၊ ဆံက်ခိုဟ်ကွေဟ်၊ ကဵုအဲစညိ? ဂၠဴဂှ် အာတ်။ ဆဂး ဆံက်ဂှ် ရှ်ခိုဟ်ကွေဟ်ဟ်တုဲ ဂၠဴဂှ် စထောအ် သီုမွဲစန်ရ။

##
"မု ဗှ်ေပ ဗီုလဵု?" လရိုအ် ဝူသဳ။ "ဆံက်ဂှ် တၟာဲတဲ သွက်ၝောဲအဲဏောဝ်။ သၟာသြိုင်သ္ၚိတအ် ကဵုလဝ်အဲ၊ ဟိုတ်နူ ညးပကဝ်စ လေအ် အဲမဂွံလဝ် နူကဵု မၞိဟ်ၜှ်သတ်ဆု။ မၞိဟ်ၜှ်သတ်ဆုတအ် ကဵုအဲလေအ်ဂှ် ဟိုတ်နူ ညးတအ် ထကးစ ခၟာဲစာင် သွက်ဂွံ ကၠောန်ကွာင် အရင်ၝောဲအဲ။ ကွာင်ဂှ် သွက် တ္ၚဲမ္ၚဵုထပ်တဲ ၝောဲအဲ။ လၟုဟ် ခၟာဲစာင်လေဝ် ဟွံမဲ၊ ကွာင်လေဝ် ဟွံမဲ၊ ပရင်တဲလေဝ် ဟွံမဲ။ မုၝောဲ ဟီုကဵုအဲရော?"

##
ဂၠဴၝောအ်ဂှ် စိုတ်ဟွံမိပ် ဟိုတ်နူ ဍေဟ်ခပပ်ကဵု စၞစ။ သၟာဗ္ၚဂှ် တုပ်စိုတ် ဂၠဴၝောအ်ဂှ် ဒးအာကရောမ် ဝူသဳ၊ သွက်ဂွံကဵု ပရင်တဲ ကုၝောဲညးတေအ်ရ။ တုဲ ဝူသဳ ဆက်အာတရဴပၠန်ရ။

##
ဆဂး ပ္ဍဲအခိင်မစပုင်ဂှ် ဂၠဴၝောအ်ဂှ် ဒြေပ်စဴ ဇရေင်သၟာဗ္ၚပၠန်ရ။ တုဲပၠန် ညးတေအ် တၠိင်အာဂၠံင်။ ညးတေအ်စိုပ် သဘင်မ္ၚဵုထပ်တဲ ၝောဲညးတေအ် အခိင်လဇုဲအာကွေဟ်ဟ်ရ။ ကၟုဲတအ် စသုင်ဒၟံင်အိုတ်ရ။

##
"မုအဲ ဂွံပဗီုလဵုရော?" လရိုအ် ဝူသဳ။ "ဂၠဴၝောအ် မဒြေပ်အာထောအ်ဂှ် ဒှ်ပရင်တဲ၊ မဒှ် ၚုဟ်လောဲ သွက်ဆံက် ညးသြိုင်သ္ၚိတအ် မကဵုလဝ်အဲ ဟိုတ်နူ ညးတအ် ပကဝ်စ လေအ် အဲမဂွံလဝ် နူကဵု ညးၜှ်သတ်ဆု၊ ညးၜှ်သတ်ဆုတအ်ဂှ် ကဵုလဝ်အဲ လေအ်ဂှ် ဟိုတ်နူ ထကးစ ခၟာဲစာင် သွက်ဂွံကၠောန်ကွာင်။ ကွာင်ဂှ် သွက်မ္ၚဵုထပ်တဲ။ လၟုဟ် ခၟာဲစာင်လေဝ် ဟွံမဲ၊ ကွာင်လေဝ် ဟွံမဲ၊ တုဲပၠန် ပရင်တဲလေဝ် ဟွံမဲ။"

##
ၝောဲဝူသဳ ချပ်မွဲလစုတ်တုဲ ဍေဟ်ဟီု။ "ဝူသဳ ဒေအ်အဲ၊ အဲဟွံပကာကဵု ပရင်တဲ။ ကွာင်ဂှ်လေဝ် အဲဟွံပကာ။ လၟုဟ် ပိုယ်သီုညးဖအိုတ် ကောံဒၟံင်ဒၞာဲဏအ်ဂှ် အဲမိပ်ရ။ လၟုဟ် ဗှ်ေၜးပလောအ် ကျေဝ်ဝ်တုဲ ဝေင်သဘင် သွက်တ္ၚဲဏအ်ညိ!" တုဲဂှ် ဝူသဳ ပဗက် အတိုင်ၝောဲညးတေအ် မဟီုဂှ်ရ။

##
* License: [CC-BY]
* Text: Nina Orange
* Illustration: Wiehan de Jager
* Translation: Bee Htaw Monzel
* Language: mnw
