# ကောန်မာဲ

##
ကောန်ၚာ်ဗြဴမွဲ ဂွံဆဵုအာ အရာတၟေင်င် ပ္ဍဲသ္ၚောဲသ္ၚောဲတေအ်ရ။

##
အရာတၟေင်င်ဂှ် ကြပ်ကၠုင် ကြပ်ကၠုင်တုဲ ညးတေအ် ဂွံတီကေတ် အရာတၟေင်င်ဂှ် ဒှ်ညးဗြဴဗုင်င်မွဲရ။

##
ကောန်ၚာ်ဗြဴဂှ် အာဇရေင် ညးဗြဴဂှ်ရ။ "ပိုယ် ဒးကဵုညးမံင် ကရောမ်ပိုယ်ဏောဝ်" ရဲကွာန် ကောန်ၚာ်ဗြဴဂှ် ဖျေဟ်သ္ဂုတ်သွာတ်။ "ပိုယ် ဒးမင်မဲ ညးဗြဴဏအ် ကဵု ကောန်ဍေဟ်ဏောဝ်။"

##
ကောန်ၚာ်ဂှ် ကြပ်တိတ်ကၠုင်ရ။ "ဂိုတ်!" "ကေတ်နင် ယာတ်!" "ဍာ်!" "ဂိုတ်တ်တ်!"

##
ဆဂး ကာလမၞိဟ်တအ် ဂွံဆဵုကေတ် ကောန်ၚာ်ဂှ် ညးတအ် လကိုတ်တုဲ ဒြေပ်တိတ် နူဂှ်အိုတ်ရ။ "မာဲ ဟွံသေင်ဟာ?"

##
ဇၟာပ်မၞိဟ် ဟီုဂး ပါ်ပါဲ ချပ်ဂၞန်ရေင်သကအ်။ "ပိုယ်ဟီုလဝ် ပိုယ်မင်မဲ မိကောန်ၚာ်ကီု သီုကဵု ကောန်ၚာ်တုဲရတှ်ေ၊ ဗီုဟီုလဝ်ဂှ် ပိုယ်ဒးပရ။" ညးလ္ၚဵုဂှ်ဟီု "ဆဂး ဍေဟ်တအ်ဂှ် ပကဵုပိုယ် ညံင်ဂွံဟုတ်ယုတ်စှ်ေဏောင်!"

##
တုဲဂှ် မၞိဟ်ဗြဴဂှ် သှ်ေဒၟံင် ဆညးမွဲဓဝ်ပၠန်ရ။ ညးတေအ် ချပ်ဒၟံင် ဗီုလဵုဂွံဖန် ကဵုကောန်ၚာ် ဟွံစှ်ေဗီုဏအ်ရော။ မုညးတေအ် ဂွံပဗီုလဵုရော။

##
ဆဂး ကၞောတ်တဲ ညးတေအ် ဒုင်ထောအ်တဲ မာဲဂှ် ဒှ်ကောန်ဗၠာဲညးတေအ်ရ။ ညးတေအ်ဂှ် ဒှ်မိ မာဲဂှ်ရ။

##
ယဝ်ရ ကောန်ၚာ်ဂှ် ဒှ်ဒၟံင် တၟာဂှ်တွဵုမ္ဂး ဍေဟ်လောဲသွာညိရ။ ဆဂး မာဲဂှ် ဇၞော်တိုန်ဒၟံင် ရိုဟ်ဒဒှ်တ္ၚဲ စဵုကဵု မိဍေဟ် ဗာဟွံမာန်ရ။ ဗီုလဵု ညးတေအ် ထိင်မံင် ထိင်မံင်ရ ဒ္ဂေတ်ပြဝ ညးတေအ်ဂှ် နဲလဵုလေဝ် ဂွံဒှ် ဗီုကောန်မၞိဟ်မွဲဂှ် ဒှ်ဟွံမာန်။ မိညးတေအ်လေဝ် ဍောင်အာစိုတ် ကဵုညးတေအ်ရ။ လဆောဝ်မ္ဂး မိညးတေအ် ပကဵုညးတေအ် ညံင်တိရစ္ဆာန်အရိုင်မွဲရ။

##
ပရေင်ထုဲစိုတ် ကဵု ပရေင်ထေဲထုတ် ကတဵုဒှ်ကၠုင် ပ္ဍဲမာဲဂှ်ရ။ အရာတေအ် ညးတေအ် ပဟွံဂွံ။ အရာဏအ် ညးတေအ် ပဟွံဂွံ။ မံင်ဗီုတေအ် ဟွံဂွံ၊ မံင်ဗီုဏအ် ဟွံဂွံ။ ဟိုတ်နူ စဵုဒၞာလဝ် ဇၟာပ်အရာတုဲ ညးတေအ် ထေဲ။ စိုပ်မွဲတ္ၚဲ ညးတေအ် အေင်ဟွံမာန် ညးတေအ် ပေဟ် ပဒေါမ်ဖျေဟ် မိညးတေအ်ရ။

##
မာဲဂှ် ညးတေအ်တီ ညးတေအ် ကၠောန်ဗၠေတ်တုဲ ညးတေအ် ဂွဗွဲမလောန်ရ။ ညးတေအ် ဒြေပ်ဒဴတိတ် ၜိုတ်ပြဟ်မာန်ကဵုမာန် ၜိုတ်သ္ၚောဲမာန်ကဵုမာန်ရ။

##
တ္ၚဲပၠိုတ်ဂှ် ညးတေအ် ဒေါအ်နူမဒြေပ်တုဲ ညးတေအ် စိုပ်ဒၟံင် ဒၞာဲလဵုဂှ် ညးတေအ် ဟွံတီရ။ "ဟဳ ဟဝ်?" ညးတေအ်မွဲ ကရောတ်ကသဝ်ဒၟံင် ပ္ဍဲကဵု ဒမၠုဂှ်ရ။ "ဟဳဟဝ်?" ရမ္သာင်ဗလံင် ကလေင်ဗြုရ။ ညးတေအ် ညးမွဲဓဝ်ရ။ ညးတေအ် ကဝေန် ခ္ဍမ်ဒၟံင်တုဲ တိက်လှိင်အာရ။

##
မာဲဂှ် ၚုဟ်တိုန် မၠာ်မတ်ဂှ် ဂွံဆဵုကေတ် မၞိဟ်ဗျုဗျုမွဲ ရံင်ဗဵုဒၟံင် ညးတေအ်ရ။ ညးတေအ် ရံင်ဗဵုအာ လဇုဂှ်တုဲ ပလဝ် မတ်တေပ်တေပ်ရ။

##
မာဲဂှ် မိက်ဂွံမံင် ကရောမ် လဇုဂှ်ရ။ လဇုဂှ် ဗ္တောန်ကဵု ညးတေအ် နာနာသာ်ရ။ မာဲဂှ် ကဠင်အရေဝ်၊ ဒုင်ဗတောန်၊ လဇုဂှ်လေဝ် ဗ္တောန်ကဵု။ ညးတအ် ရီုဗင် ရေင်သကအ်၊ ညးတအ် မိပ်မြဟ် အီဂြိုင် ကုရေင်သကအ်ရ။

##
ဒးကာလမွဲတ္ၚဲ လဇုဂှ် အာတ် မာဲဂှ် သွက်ဂွံ ဖ္ဍိုက်ဏာညး လတူကၞောတ်ဒဵုမွဲရ။

##
သၠုင် စဵုကဵု မတ်ဗြဲ ညးတအ် တိက်လှိင်အာရ။ မာဲဂှ် ညးတေအ် လ္ပအ်ညာတ် မိညးတေအ် ယဲတုဲ ဂၠာဲကော်ဒၟံင် ညးတေအ်။ တုဲဂှ် ကာလညးတေအ် ၚုဟ်ဂှ် ...

##
... မတ်ဗြဲလေဝ်ကၠေအ်၊ ရဲညးတေအ် မၞိဟ်ဗျုဗျုဂှ်လေဝ် ကၠေအ်အာကီုရ။

##
မာဲဂှ် အလဵုညးတေအ် ဂွံအာဂှ် ညးတေအ် တီကေတ်ရ။

##
မာဲဂှ် ကလေင်ဆဵု မိညးတေအ် အောန်ဒၟံင်စိုတ် ဟိုတ်နူ ကောန်ကၠေအ်။ ညးတအ် ရံင်ဒၟံင် ညးသကအ် အခိင်တၟာလအ်တုဲ ညးတအ် ဒြေပ်မိန် ရေင်သကအ်ရ။

##
ကောန်မာဲဂှ် ကဵု မိညးတေအ် မံင်မွဲစွံတုဲ မံင်တုပ်ပ် ဗီုညးကဵုညး လေပ်ကၠုင်ရ။ ဗဒါဲဗဒါဲ သ္ၚိညးတအ်ဂှ်လေဝ် မၞိဟ်တအ် ပြံင်လုပ်မံင်အိုတ်ကီုရ။

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Bee Htaw Monzel
* Language: mnw
