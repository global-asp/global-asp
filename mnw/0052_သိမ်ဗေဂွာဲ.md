# သိမ်ဗေဂွာဲ

##
သိမ်ဗေဂွာဲ အောန်စိုတ် သွက်ဂွံဟွံမဲ ဟိုတ်နူကဵု မိညးတေအ် မဒးချိုတ်အာ။ အပါညးတေအ် ဂစာန်နာနာသာ် သွက်ဂွံစွံဂရု လတူကောန်ဝုတ်ဇကုရ။ လအ်ညိဂှ် ၜိုန်ရ မိ သိမ်ဗေဂွာဲ ဟွံမဲကီုလေဝ် ညးတအ် မံင်ဗွဲမမိပ်မြဟ် လေပ်ကၠုင်ပၠန်ရ။ ဇၟာပ် အခိင်နူဂယး ညးတအ် ဟီုဂး ပရူမုမဒးကၠောန် ပ္ဍဲတ္ၚဲဂှ်ရ။ ဇၟာပ် သဝ်တ္ၚဲ ညးတအ် စစၞသဝ်တ္ၚဲ တုပ်ပ်ရ။ ညးတအ် ကြာတ်ပ္ၚာန်တုဲအိုတ်တုဲ အပါ သိမ်ဗေဂွာဲ ရီုကဵု လိက်သ္ၚိ ကုသိမ်ဗေဂွာဲရ။

##
ပ္ဍဲမွဲတ္ၚဲ၊ အပါ သိမ်ဗေဂွာဲ စဴသ္ၚိလဇုဲနူ တ္ၚဲတၞဟ်ဟ်တအ်ရ။ "ဣလဵု ကောန်ဝုတ်အဲရော?" ညးတေအ် ကော်ကၠုင်။ သိမ်ဗေဂွာဲ ဒြေပ်တိတ်ကၠုင် ဇရေင်အပါညးတေအ်ရ။ ညးတေအ် ဒေါအ် ကာလညးတေအ် ဂွံဆဵုကေတ် အပါညးတအ် ခတဲလဝ် ညးဗြဴတၞဟ်မွဲရ။ "အဲမိက်ဂွံ ဆက်မိတ်ကဵု မၞိဟ်တၟေင်မွဲ၊ ကောန်ဝုတ်။ ဣဏအ်ဂှ် ဒှ်အနိတာ၊" ညးတေအ်ဟီု နကဵု မအီဒၟံင်ရ။

##
"မ္ၚဵုရ သိမ်ဗေဂွာဲ၊ အပါဗှ်ေ လဴကဵုအဲ ပရူဗှ်ေ တၟာဂလိုင်၊" ဟီု အနိတာ။ ဆဂး သိမ်ဗေဂွာဲ ဟွံအီ ဟွံဟီုအရေဝ်မွဲပါင်ရ။ အပါ သိမ်ဗေဂွာဲဂှ် မိပ်တုဲ အမ်သဝ်ဒၟံင်ရ။ အပါညးတေအ်ဟီု ပရူ ဒဒှ်ရ ညးတအ် မၞိဟ်ပိ မံင်မွဲစွံ၊ ၜိုတ်လဵု ဘဝညးတအ် ဂွံခိုဟ်စရ။ "ကောန်ဝုတ်၊ အဲစၟဳကေတ် ကောန်ဝုတ် ဒုင်တဲ အနိတာ နဒဒှ် မိ ကောန်ဝုတ်မွဲကီုရ၊" ညးတေအ် ဟီု။

##
ဘဝ သိမ်ဗေဂွာဲဂှ် ပြံင်လှာဲအာရ။ အခိင်ဂွံဂ္ဇအ် ကရောမ်အပါညးတေအ် ပ္ဍဲအခိင်နူဂယးဂှ် ဟွံမဲရ။ အနိတာ စကာညးတေအ် ကမၠောန် ပ္ဍဲသ္ၚိ ဗွဲမဂၠိုင်တုဲ ညးတေအ် ဍောင် အခိင်သဝ်တ္ၚဲ ညးတေအ် ကၠောန်လိက်သ္ၚိ ဟွံမာန်ရ။ ညးတေအ် စပုင်တုဲ လုပ်ဒမံင်သတိက် လဝါဲဂှ်ရ။ အရာညးတေအ် မဒးစိုတ်အိုတ်ဂှ် ယာတ်မနွံကဵု အသာ်ဂၠိုင်င် မိညးတေအ် မဇိင်ကဵုလဝ်ဂှ်ရ။ အပါ သိမ်ဗေဂွာဲဂှ် ဟွံစွံသတိကွေဟ်ဟ် လတူကောန်ဝုတ်ဇကု ဟွံမိပ်သၠောင်ဂှ်။

##
ဂွံလအ်ညိ၊ အပါ သိမ်ဗေကွာဲ ဟီု၊ ညးတေအ် ဒးတိတ်တရဴ အခိင်လအ်ဒၟံင်ညိ၊ "အဲဒးအာတရဴ သွက်ကမၠောန် နွံမံင်၊" ညးတေအ် ဟီု။ "ဆဂး အဲတီ ဗှ်ေတအ် ညးၜါ ဗိုင်ရီုဗင် ရေင်သကအ်ရောင်ဂှ်။" မုက် သိမ်ဗေဂွာဲ အောဝ်စှ်ေအာ၊ ဆဂး အပါညးတေအ် ဟွံစွံသတိ။ အနိတာ လေဝ် မုဟွံဟီုမွဲသာ်၊ ညးတေအ်လေဝ် စိုတ်ဟွံမိပ်ကီုရ။

##
အကာဲအရာ သွက်သိမ်ဗေဂွာဲဂှ် ပရေအ်စှ်ေ ခဍင်ရ။ ယဝ်ရ ညးတေအ် ကၠောန်ကမၠောန်ညးတေအ် ဟွံတုဲ ဟွံသေင်မ္ဂး ယဝ်ရ ညးတေအ် ကလေင်ဟီုမွဲမွဲမ္ဂး အနိတာ တက်ညးတေအ်ရ။ စပုင်ပၠန်ရ မၞိဟ်ဗြဴဂှ် စထောအ် ကြပ်သီုဖအိုတ် စွံလဝ် ကဵုညးတေအ် ဆစၞသၟေဟ် ညိညဟေင်ရ။ ဇၟာပ်ပ်ဗတံ သိမ်ဗေဂွာဲ လရိုအ်တုဲ မိန်လဝ် ယာတ် မိညးတေအ် မကဵုလဝ်ဂှ်ရ။

##
ပ္ဍဲမွဲတ္ၚဲ သိမ်ဗေဂွာဲ ကတဵုလဇုဲ။ "ဗြဴလၞဟ်အလဳ!" အနိတာ ကရေဲဟီု။ အနိတာ ဓဇက်ပ္တိတ် နူကဵုခါတ်။ ယာတ်မနွံကဵုၚုဟ်မးဂှ် ကေမ်လဝ်မောန်မောန်တုဲ ဓဇူဒၟံင် ဍာ်ရမတ်ရ။

##
သိမ်ဗေဂွာဲ စိုတ်ဟွံခိုဟ် ဗွဲမလောန်တုဲ ညးတေအ် ဖျေဟ်သ္ဂုတ်သွာတ် သွက်ဂွံဒြေပ်တိတ် နူသ္ၚိရ။ ညးတေအ် ကေတ်ဏာ ယာတ်မိညးတေအ် မကဵုလဝ်၊ ဂွဳကေတ် စၞစညိညတုဲ တိတ်အာ နူ သ္ၚိရ။ ညးတေအ် ဗက်တိတ်အာ ဂၠံင်အပါညးတေအ် မအာလဝ်ဂှ်ရ။

##
ကာလတ္ၚဲသဝ် ညးတေအ် ဂွာန်တိုန် တၞံဆု ဗဒါဲကြုင်မွဲတုဲ ညးတေအ် တိုန်တိက်ဒၟံင် အကြာကၞာင်ဆုရ။ ကာလညးတေအ် ကြပ်လှိင်ဂှ် ညးတေအ် ဒယှ်ေတိုန် "မိယျေ၊ မိ၊ ဗီုလဵု မိဂွံထောအ်လဝ်အဲမွဲ မာန်ရော။ မိထောအ်လဝ်မွဲတုဲ ဆလအ်လေဝ် ဟွံကလေင်စဴ။ အပါလေဝ် ဟွံဆာန်အဲရ။ မိ ဆလအ် မိကလေင်ကၠုင်ပၠန်ရော။ မိထောအ်လဝ် ဆအဲမွဲဓဝ်။"

##
တ္ၚဲယးဂှ် သိမ်ဗေဂွာဲ ဒယှ်ေဒွက်ဂှ်ပၠန်။ ကာလမၞိဟ်ဗြဴတအ် ကၠုင် ကဆံင်ယာတ်ပလောအ် ပ္ဍဲကြုင်ဂှ် ညးတအ် ဂွံမိင်ကေတ် ဒွက်လၞီ နူလတူတၞံဆုသၠုင်င်။ ညးတအ် ထေင်ကေတ် ကျာကပိုက်ဒးတၞးဆုတုဲ ညးတအ် ဆက်ကၠောန် ကမၠောန်ညးတအ်ရ။ ဆဂး ညးဗြဴမွဲဂှ် ကဠင်ရံင် ဒွက်ဂှ် ချိုတ်တ်ပၠိုတ်တ်ရ။

##
မၞိဟ်ဗြဴဂှ် လ္ၚာ်ရံင် လတူတၞံဆုဂှ်ရ။ ကာလညးဗြဴဂှ် ဂွံဆဵုကေတ် ကောန်ၚာ်ဗြဴ ကေုာံ ယာတ်အသာ်ဂၠိုင်င်ဂှ် ညးတေအ် ကရေဲတိုန်၊ "သိမ်ဗေဂွာဲ၊ ကောန်မေန်အဲ!" ညးဗြဴတၞဟ်တအ် ဒေါအ်နူ ကဆံင်ယာတ်ပလောအ်တုဲ ရီုသိမ်ဗေဂွာဲ ဂွံစှ်ေ နူတၞံဆုဂှ်ရ။ ဣစဳဂှ် မိန်ကေတ် သၟတ်ဗြဴဂှ်တုဲ ဟီုလှေအ်နာနာသာ်ရ။

##
ဣစဳဂှ် ကော်ဏာ ကောန်ၚာ်ဗြဴဂှ် ဇရေင်သ္ၚိရ။ ညးကဵု သိမ်ဗေဂွာဲ စစၞဂမ္တဴ ကဵုဒၞာဲတိက် ကဵုယာတ်မိညးတေအ်ဂှ်ရ။ ပ္ဍဲတ္ၚဲဂှ်လေဝ် သိမ်ဗေဂွာဲ လရိုအ်တုဲ တိက်ကီုရ။ ဆဂး ဍာ်ရမတ် တ္ၚဲဏအ်ဂှ် ဒှ်ဍာ်ရမတ် ပရေစိုတ်ရ။ ဍေဟ်တီ ဣစဳဍေဟ် ရံင်စံင်ဍေဟ် ခိုဟ်ဟ်ရောင်။

##
ကာလ အပါသိမ်ဗေဂွာဲ ကလေင်စဴကၠုင်ဂှ် ဂွံဆဵုကေတ် အခန်သိမ်ဂေဂွာဲ သလာတ်ဒၟံင်ရ။ "မုဒှ်အာရော၊ အနိတာ?" ညးတေအ် သၟာန် နကဵု ရမ္သာင်ဓဝိင်ရ။ မၞိဟ်ဗြဴဂှ် လဴထ္ၜး ဒဒှ်ရ သိမ်ဗေဂွာဲ ဒြေပ်တိတ် နူသ္ၚိ။ "အဲကဵုသတိ ကုဍေဟ် သွက်ဂွံကဵု ရှ်ေသှ်ေရဴဂဴ လတူအဲ၊" ညးဗြဴဂှ်ဟီု။ "အဲ ရပ်တေင်အာညိလေဝ် ဒှ်မာန်။" အပါ သိမ်ဗေဂွာဲ တိတ်နူသ္ၚိတုဲ တိတ်အာ ဇရေင်ဇိုင်ကြုင်ရ။ ညးတေအ် ဆက်အာ သ္ၚိဒေအ်ညးတေအ် သွက်ဂွံသၟာန်ဇာန် ပရူကောန်ဝုတ်ဇကုရ။

##
သိမ်ဗေဂွာဲ ဝေင်ဒၟံင် ကရောမ် ကောန်ၝောဲကောန်ဒေအ်ညးတေအ် ကာလညးတေအ် ဂွံဆဵုအာ အပါညးတေအ် နူကဵု သ္ၚောဲသ္ၚောဲဂှ်၊ ညးတေအ် ဖေက်၊ ညးတေအ် ချပ် အပါထေဲကဵုညးတေအ်တုဲ ညးတေအ် ဒြေပ်လုပ်သ္ၚိတုဲ အောပ်ဒၟံင်ရ။ ဆဂး အပါညးတေအ် အာဇရေင် ညးတေအ်တုဲ ဟီု "သိမ်ဗေဂွာဲ၊ ကောန်ဝုတ် ကၠာဲဆဵုအာ မိခိုဟ်အိုတ် သွက်ကောန်ဝုတ်ရ။ မၞိဟ်မဆာန်ကောန်ဝုတ် မကၠိုဟ်ကေတ် လတူကောန်ဝုတ်။ အဲကေတ်ဂုဏ်စရာဲ လတူကောန်ဝုတ်၊ အဲဆာန်ဒၟံင် ကောန်ဝုတ်ရ။" ညးတေအ် တုပ်စိုတ် သိမ်ဂေဂွာဲ ဂွံအခေါင်မံင် ကရောမ်ဣစဳညးတေအ် အတိုင်ပၟိက်စိုတ် ညးတေအ်ရ။

##
အပါညးတေအ် ကၠုင်ဝေင် ဇရေင်ညးတေအ် ရိုဟ်ဒဒှ်တ္ၚဲ။ ပ္ဍဲမွဲတ္ၚဲဂှ် ညးကော်နင် သီုအနိတာကီုရ။ အနိတာ ဒုင်တဲတုဲ ဟီု "သၠး အခေါင်ကဵုအဲညိ၊ အဲဗၠေတ်၊" အနိတာ လရိုအ်။ "ကဵုအဲ စမ်ရံင် မွဲတဲပၠန် ဟွံဂွံဟာ?" သိမ်ဗေဂွာဲ ဂတးရံင် အပါဇကု နကဵုမုက်မတ် မဂွိင်ဒၟံင်ရ။ တုဲ ညးတေအ် လုပ်အာ ဇရေင်အနိတာ သာသာတုဲ မိန်ဗန် အနိတာရ။

##
သတ္တဟ ဂတဂှ် အနိတာ ဘိက် သိမ်ဗေဂွာဲ၊ ကောန်ၝောဲကောန်ဒေအ် ကေုာံ ဣစဳသိမ်ဗေဂွာဲ သွက်စၞသဝ်တ္ၚဲရ။ ခိုဟ်ကွေဟ်! အနိတာ ကၠောန်လဝ် စၞစ သိမ်ဗေဂွာဲ ဒးစိုတ် သီုဖအိုတ်၊ ဇၟာပ်မၞိဟ် စစဵုကဵု ညးတအ်ဖဲအိုတ်ရ။ စပုင်တုဲ ကောန်ၚာ်တအ် ဝေင်ဒၟံင်၊ မၞိဟ်ဇၞော်ဇၞော်တအ် ဓရီုတက်ကျာ။ သိမ်ဗေဂွာဲ ဒုင်စသိုင် မိပ်မြဟ်တုဲ စိုတ်ဖေက် ညိဟွံမဲ။ တုဲဂှ် ညးတေအ် ဖျေဟ်သ္ဂုတ်သွာတ် ညးတေအ် ကလေင်စဴ မံင်ပ္ဍဲသ္ၚိ ကရောမ်အပါညးတေအ် ကဵု မိခွီုညးတေအ်ရ။

##
* License: [CC-BY]
* Text: Rukia Nantale
* Illustration: Benjamin Mitchley
* Translation: Bee Htaw Monzel
* Language: mnw
