# မသောဲသောဲ:ပေါမ်ဝန္ဂရဳ မာထာဲ

##
ပ္ဍဲကွာန် ဇိုင်ဒဵု ကေန်ညှာ ပ္ဍဲအာဖရိက ဗမံက် ဂှ် နွံ ကောန်ၚာ်ဗြဴမွဲ ကၠောန်ဒၟံင်ဗ္ၚ ကရောမ် မိဍေဟ်ရ။ ယၟုဍေဟ်ဂှ် ဝန္ဂရဳ။

##
ဝန္ဂရဳ ဒးစိုတ် မံင်မ္ၚး။ ဍေဟ်ကေတ်ဏာ မြပံင်မွဲတုဲ ဍေဟ်တိတ်အာ ကၠအ်သၞေဝ် ဍေဟ်တအ်ရ။ ဍေဟ်ဂြာတ်တဵု မသၞေဝ်သောဲသောဲ ပ္ဍဲကဵု တိရ။

##
ပ္ဍဲပွိုင်မွဲတ္ၚဲ အခိင်ညးတေအ် ဒးစိုတ်အိုတ်ဂှ် ဒှ်အခိင် တ္ၚဲစဒတုံတိရ။ အခိင်ကာလ တ္ၚဲဂၠု ဟွံညာတ်တၞံဆုရတှ်ေ ဒှ်အခိင် စဴသ္ၚိဂှ် ဝန္ဂရဳ စၟတ်သမ္တီလဝ်ရ။ ဍေဟ်ကွာ်ဗက်အာ ဂၠံင်ဍောတ်တ် မတတ်ကြုင်တုဲမ္ဂး စိုပ်သ္ၚိဍေဟ်တအ်ရ။

##
ဝန္ဂရဳဂှ် ဒှ်ကောန်ၚာ် ဍိုဟ်ကေက် ညာဏ်ခိုဟ်မွဲတုဲ ညးတေအ် မင်ဟွံမာန် မိက်ဂွံ စအာဘာရ။ ဆဂး မိညးတေအ် ကဵု အပါညးတေအ် မိက်ဂွံကဵု မင်မွဲလစုတ် ဂွံဗိုင်ကၠောန်ညးတအ် ပ္ဍဲကဵုသ္ၚိ။ ကာလညးတေအ် ဂွံအာယုက် ထပှ်သၞာံဂှ် ကောညးတေအ် ဟီုကဵု မိမညးတေအ် အတေင် သွက်ဂွံ ပအပ်ဘာ ကုညးတေအ်ရ။

##
ညးတေအ် ဒးစိုတ် ဗတောန်လိက်။ ဇၟာပ်ပ်လိက် ညးတေအ် မဗှ်ဂှ် ညးတေအ် ဂွံဗတောန်ကေတ် ပရူတၟိတၟိ နာနာသာ်ရ။ ဟိုတ်နူ ညးတေအ် ဂစာန်လိက် ခိုဟ်ဗွဲမလောန်တုဲ ညးတေအ် ကလိဂွံ ကော်ဘိက် သွက်ဂွံ အာတိုန်ဘာ ပ္ဍဲကၟိန်ဍုင်အမေရိကာန်ရ။ ဝန္ဂရဳ စိုတ်လုပ်စကွေဟ်ဟ်ရ။ ညးတေအ် မိက်ဂွံတီ ဂၠိုင်င် ပရူဂၠးတိ။

##
ပ္ဍဲကဵု တက္ကသိုလ်အမေရိကာန်ဂှ် ဝန္ဂရဳ ဂွံဗတောန်ကေတ် ပရူတၟိတၟိ ဗွဲမဂၠိုင်ရ။ ညးတေအ် ဗတောန် ပရူတၞံဆု ဗီုလဵု တၞံဆုတအ် ဇၞော်တိုန်။ တုဲပၠန် ပရူဘဝကောန်ၚာ် ညးတေအ်ဂှ်လေဝ် ညးတေအ် ချပ်ဂွံဒၟံင်ကီုရ။ ဝေင်ကရောမ် ကောဂမၠိုင် သၟဝ်တၞံဆု ပ္ဍဲကဵု ဂြိုပ်ဒဵုကေန်ညှာ မသာယာ။

##
ညးဗတောန်လေပ်ကၠုင် ဂၠိုင်ခဍင် ညးဆာန်ကၠုင် ဂကူညးကေန်ညှာ ဂၠိုင်ခဍင်။ ညးတေအ် မိက်ဂွံကဵု ကောန်ဍုင်ညးတေအ် မိပ်မြဟ် တုဲ ဗၠးၜး။ ညးတေအ် လေပ်လိက်ဂၠိုင်ခဍင် ညးတေအ် ချပ်ဂွံ ဂၠံင်ဍုင်ကွာန်ညးတေအ် ပ္ဍဲအာဖရိက ဂၠိုင်ခဍင်။

##
အခိင်ကာလ ညးတေအ် ဘာတုဲဂှ် ညးတေအ် ကလေင်စဴကၠုင် ကေန်ညှာ။ ဆဂး ဍုင်ညးတေအ်ဂှ် ပြံင်လှာဲအာ တၟာဂလိုင်။ ဂြိုပ်တအ်ဂှ် ဒှ်အာ သၠာတ်ဝါအိုတ်ရ။ မၞိဟ်ဗြဴတအ် ဂွံဍုန်ပုင်ဂှ် ဂၠာဲ အှော် ဟွံဂွံ။ ညးဍုင်ကွာန်တအ် ဝါတ်ဂါတ်၊ ကောန်ၚာ်တအ်လေဝ် ကၠောဝ်ဗျဵု။

##
ဝန္ဂရဳ တီဒၟံင် မုဂွံပဗီုလဵု။ ဝန္ဂရဳ ဗ္တောန်ကဵု ညးဗြဴတအ် ဗီုလဵု ဂွံတဵုတၞံဆု နူကဵု မသောဲသောဲ။ မၞိဟ်ဗြဴတအ် ဗါ်သွံစ အှော်၊ ဂွံလှာဲ ဂွံဗ္စ ကောန်ဇာတ်ညးတအ်ရ။ ညးဗြဴတအ် ဒှ်တသိုက်စိုတ်။ ဝန္ဂရဳ ရီုဗင် ညးဗြဴတအ် ညံင်ဂွံပတှ်ေ ဒြဟတ် အစောံသတ္တိဇကု၊ ညံင်ဂွံဂံင်သကာရ။

##
ခြာဟွံလအ်ဂှ် တၞံဆုတၟိတၟိတအ် တိုန်ကၠုင်၊ ဒှ်ကၠုင် ဂြိုပ်တၟိပၠန်တုဲ ဍာ်ကြုင်တအ်လေဝ် ကလေင်ဇွောဝ်ကၠုင်ပၠန်ရ။ လညာတ်ဝန္ဂရဳဂှ် ပြးဇးအာ အလုံတိုက်အာဖရိမွဲရ။ လၟုဟ်မ္ဂး နူကဵု မသောဲသောဲ ဝန္ဂရဳဂှ် တၞံဆု မဂၠိုင်ကိုဋ်ဇၞော်ဂေါဝ်ဒၟံင်ရ။

##
ဝန္ဂရဳ ဂစာန်ကမၠောန်။ မၞိဟ်အလုံလိုက်မွဲ ဒှ်အမ်သဝ်တုဲ ကဵုတဆိပ်ကြာတၟေင် ကုဝန္ဂရဳရ။ လာပ်မကော်စ လာပ်နဝ်ဗဴ ၜိုဟ်လလံ  ဂှ်လေဝ် ဝန္ဂရဳ ကလိဂွံကီုရ။ ဝန္ဂရဳဂှ် ဒှ်ညးဗြဴ မကလိဂွံ လာပ်ဏအ် ကၠာအိုတ် နူကဵု အာဖရိကရ။

##
ဝန္ဂရဳ ချိုတ် ပ္ဍဲသၞာံ ၂၀၁၁၊ ဆဂး ဇၟာပ်ပ်ပိုယ် မဂွံဆဵုကေတ် တၞံဆု မသာယျာမ္ဂး ပိုယ်ချပ်ဂွံ ဂၠံင် ဝန္ဂရဳ။

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Bee Htaw Monzel
* Language: mnw
