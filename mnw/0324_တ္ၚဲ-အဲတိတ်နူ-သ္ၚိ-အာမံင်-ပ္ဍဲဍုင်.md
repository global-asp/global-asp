# တ္ၚဲ အဲတိတ်နူ သ္ၚိ အာမံင် ပ္ဍဲဍုင်

##
ကာဗာတ်ဍောတ်တ် ဒေါအ် ပ္ဍဲကွာန်ပိုယ်ရ။ ပ္ဍဲကာဗာတ်ဂှ် မၞိဟ်ပေင်ၜေတ်ဒၟံင်ရ။ ကပေါတ် သွက်ဂွံပတိုန် သှ်ေဒၟံင် မ္ၚးလေဝ် နွံတၟာဂလိုင်ဏီရ။ ညးဗွက်ကြဴဂှ် ကရေဲဒၟံင် ယၟုဍုင် ကာဗာတ်ညးတအ် မအာဂှ်ရ။

##
"ဍုင်! ဍုင်! အာလပါ်ပလိုတ်!" အဲဂွံမိင်ကေတ် ရမ္သာင် ကရေဲ ညးဗွက်ကြဴဂှ်ရ။ ကာဗာတ်ဏအ်ရ အဲဒးဍိုက်။

##
ကာဗာတ်အာဍုင်ဂှ် မၞိဟ်ကြပ်ပေင်၊ ဆဂး မၞိဟ်တအ်ဂှ် ၜေတ်ဓရိုဟ်တိုန်ဒၟံင်ဖိုဟ်ရ။ ညးလ္ၚဵုတအ် စွံကပေါတ်ညးတအ် ထပ်သၟဝ် ညးလ္ၚဵု ကေတ်ပတိုန်ဏာ ကပေါတ်ညးတအ် လတူကာဗာတ်ရ။

##
ညးသၟာတရဴ မတိုန်ကၠုင်မွဲတၠ ရပ်လဝ် စၟတ်တဲတုဲ ဗက်ဂၠာဲဒၟံင် ခုင် သွက်ဂ္ဇအ် ပ္ဍဲကဵု ကာဗာတ် မၞိဟ်မၜေတ်ဂှ်ရ။ မၞိဟ်ဗြဴ ကဵု ကောန်တှ်ညးမွဲဂှ် ဂ္ဇအ်ဒၟံင် ၜိုဟ်ဟ်သြိုဟ်ဟ်ရ။

##
အဲၜေတ်လုပ်အာ ဂၠံင်ဗတင်မွဲရ။ မၞိဟ်မဂဇအ်ဒၟံင် ဗဒါဲအဲဂှ် ရပ်လဝ် ထိုင်ပလာသတေတ်သၚေက်မွဲ မောန်တိုဟ်ရ။ မၞိဟ်ဂှ် လိုန်လဝ်ဒၞပ်ကနေပ်တြေံတြေံတုဲ လတက်လဝ် ပလောအ်ကုတ်၊ ရံင်ကေတ် မၞိဟ်ဂှ် ဗီုကဵု ဂွိင်ဖေက်ဒၟံင်ရ။

##
အဲရံင်တိတ် လပါ်မ္ၚးတုဲ ချပ်ဒၟံင် အဲဂှ် တိတ်အာ နူကဵု ကွာန်အဲ မဒှ်ဒၞာဲ အဲဇၞော်လဝ်ရ။ အဲပြံင်အာမံင် ဍုင်ဇၞော်ရ။

##
ပတိုန်ကပေါတ် တုဲဒှ်အိုတ်ရ။ ညးသၟာတရဴတအ်လေဝ် ဂ္ဇအ်ပ္ဍဲခုင်အိုတ်ရ။ ရဲသွံဖျာတအ် တိုန်ကၠုင်ဒၟံင် ကာဗာတ် သွက်ဂွံသွံ ကပေါတ်ညးတအ်ရ။ ညးသွံဖျာတအ် ကရေဲဒၟံင် ယၟုကပေါတ် ညးတအ် မသွံဂှ်အိုတ်ရ။ ရမ္သာင်တအ်ဂှ် သွက်အဲ ဒးဂြိုင်ခိုဟ်ကွေဟ်ရ။

##
ညးလ္ၚဵုတအ် ရာန်သုင်ဍာ်ဍာတ်တ်၊ ညးလ္ၚဵု ရာန် စၞစဝေင်တုဲ စသ္ၚာဲကၠုင်ရ။ သွက်မၞိဟ် လှုဲဟွံမဲ ဗီုကဵုအဲတအ်ဂှ်တှ်ေ ဆၜိုတ် ဗဵုစရ။

##
ကာဗာတ်ဂှ် ပတ်ဟန်ထတ်တ်တုဲ ပရေင်ချဳဓရာင်တအ် ဒေါအ်ညိင်အာရ။ ပတ်ဟန်ဂှ် ဒှ်အရာ မကဵုသမ္တီ ဒဒှ်ရ ခြာဟွံလအ် ကာဗာတ်တိတ်ရ။ ညးဗွက်ကြဴဂှ် ကရေဲကဵု ညးသွံဖျာတအ် သွက်ဂွံစှ်ေ နူကာဗာတ်ရ။

##
ညးသွံဖျာတအ် ဓရိုဟ်ပ္တိတ် ညးသကအ် သွက်ဂွံတိတ်ဂွံရ။ ညးလ္ၚဵုတအ်ဂှ် ကလေင်ကဵုဒၟံင် လှုဲအာန် ကုညးမရာန်ဖျာ။ ညးလ္ၚဵုဂှ် ဂစာန်သွံဒၟံင် သွက်အခေါင် လက်ကရဴအိုတ်ရ။

##
ဇၟာပ်ကာဗာတ် မတိတ်၊ မဒေါအ်ဂှ် အဲရံင်တိတ်အာ နူကဵု ဗတင်ရ။ အဲချပ်ဒၟံင် ယဝ်ရ အဲ ဆလအ်လေဝ် ဟွံကလေင်စိုပ် ကွာန်ရတှ်ေ။

##
အာဂွံလအ်ညိ၊ ပ္ဍဲကဵု ကာဗာတ်ဂှ် ကတဴကွေဟ်ဟ်ရ။ အဲဗ္ၜေက်မတ် သွက်ဂွံလှိင်ရ။

##
ဆဂး အဲချပ်စိုပ်ဒၟံင် ဂၠံင်သ္ၚိ။ မိအဲမွဲ ၜိုဟ်သြိုဟ်ညိဟာ? ဗတာင်အဲဂှ် ဍေဟ်ကော်နင် သြန်ထဝ်ညိဟာ? ဒေအ်အဲဂှ် ညးဖဍာ်တၞံဆု အဲတဵုလဝ်ဂှ်ညိဟာ?

##
အဃောမအာဒၟံင်ဂှ် အဲဂစာန်ပတီဒၟံင် ယၟုဒၞာဲ အမူအဲမမံင် ပ္ဍဲကဵု ဍုင်ဇၞော်တေအ်ဂှ်ရ။ ယၟုဒၞာဲဂှ် အဲတိက်လှိင်လေဝ် အဲပၟဝ်ဒၟံင်ဏီဖိုဟ်ရ။

##
ပွိုင် ဒစိတ်နာဍဳတုဲ အဲၚုဟ်အာ ဂွံမိင်ကေတ် ညးဗွက်ကြဴတအ် ကရေဲဒၟံင် ယၟုကွာန်ပိုယ် သွက်မၞိဟ်ကလေင်စဴကွာန်ရ။ အဲဂစာန်ကေတ် ထိုင်အဲတုဲ အဲဒံင်တိတ် နူကဵု ကာဗာတ်ဂှ်ရ။

##
ကာဗာတ် မကလေင်စဴကွာန်ဂှ်လေဝ် မၞိဟ်ပေင်ပြဟ်ကွေဟ်ကီုရ။ ကာဗာတ်တအ်ဂှ် စိုပ်ဂွံမွဲလစုတ်ဂှ် ကလေင်စဴအိုတ်ရ။ ကိစ္စဇၞော်အိုတ် သွက်အဲ လၟုဟ်ဂှ် ဗက်ဂၠာဲ သ္ၚိအမူရ။

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Bee Htaw Monzel
* Language: mnw
