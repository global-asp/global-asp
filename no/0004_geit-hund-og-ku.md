# Geit, Hund og Ku

##
Geit, Hund og Ku var gode venner. En dag dro de på reise med en buss.

##
Da de kom fram ba sjåføren dem om betale billetten sin. Ku betalte sin billett.

##
Hund betalte litt ekstra fordi han ikke hadde akkurat med penger.

##
Sjåføren skulle akkurat til å gi Hund gi Hund vekslepengene, da Geit stakk av uten å betale.

##
Sjåføren ble veldig sur. Han kjørte av gårde uten å gi tilbake Hunds vekslepenger.

##
Det er derfor Hund, selv i dag, løper mot biler for å sjekke om han ser sjåføren som skylder ham vekslepenger.

##
Geit stikker når hun hører en bil. Hun er redd for at hun vil bli arrestert for ikke å ha betalt billetten.

##
Og Ku bryr seg ikke når det kommer en bil. Ku bruker god tid når hun krysser veien fordi hun vet at hun betalte hele billetten sin.

##
* License: [CC-BY]
* Text: Fabian Wakholi
* Illustration: Marleen Visser
* Translation: Olav Sigmond
* Language: no
