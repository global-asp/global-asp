# Avgjørelse

##
Landsbyen min hadde mange problemer. Vi stilte oss på en lang rekke for å hente vann fra en pumpe.

##
Vi ventet på mat som andre hadde gitt oss.

##
Vi låste husene våre tidlig på grunn av tyver.

##
Mange barn droppet ut av skolen.

##
Unge jenter jobbet som hushjelper i andre landsbyer.

##
Unge gutter drev rundt i landsbyen mens andre jobbet på gårdene til folk.

##
Når vinden blåste, ble papirbiter hengende fast på trær og gjerder.

##
Folk skar seg på glasskår som folk hadde slengt fra seg.

##
Så en dag tørket vannet i pumpa opp og beholderne våre ble tomme.

##
Faren min gikk fra hus til hus for å be folk delta på et folkemøte.

##
Folk samlet seg under et stort tre og lyttet.

##
Faren min reiste seg og sa: "Vi må samarbeide for å løse problemene våre."

##
Åtteårige Juma, som satt på stammen til et tre, ropte: "Jeg kan hjelpe til med å samle søppel."

##
En kvinne sa: "Kvinnene kan bli med meg og dyrke mat."

##
En annen mann reiste seg og sa: "Mennene skal grave en brønn."

##
Vi ropte alle sammen med én stemme: "Vi må forandre livet vårt." Fra den dagen samarbeidet vi for å løse problemene våre.

##
* License: [CC-BY]
* Text: Ursula Nafula
* Illustration: Vusi Malindi
* Translation: Espen Stranger-Johannessen
* Language: no
