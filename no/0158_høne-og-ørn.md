# Høne og Ørn

##
Det var en gang Høne og Ørn var venner. De levde i fred med alle de andre fuglene. Ingen av dem kunne fly.

##
En gang var det hungersnød i landet. Ørn måtte gå veldig langt for å finne mat. Hun var veldig trøtt da hun kom tilbake. "Det må være en lettere måte å reise på", sa Ørn.

##
Etter en god natts søvn fikk Høne en lys idé. Hun begynte å samle sammen fjær som hadde falt fra alle vennene deres blant fuglene. "La oss sy dem fast utenpå fjærene våre", sa hun. Kanskje det blir lettere å reise da.

##
Det var bare Ørn i landsbyen som hadde en synål, så hun begynte først å sy. Hun laget seg et par nydelige vinger og fløy høyt i sky. Høne lånte nålen, men ble fort trøtt av å sy. Hun la nålen i skapet og gikk for å lage mat til barna sine.

##
Men de andre fuglene hadde sett Ørn som fløy av gårde. De ba Høne om å få låne nålen for å sy vinger til seg selv også. Snart fløy det fugler overalt under himmelen.

##
Da den siste fuglen leverte tilbake nålen de hadde lånt, var ikke Høne der. Så barna hennes tok nålen og begynte å leke med den. Da de ble leie av å leke lot de nålen ligge igjen i sanden.

##
Senere den ettermiddagen kom Ørn tilbake. Hun ba om nålen for å feste noen fjær som hadde løsnet på turen. Høne lette i skapet. Hun lette på kjøkkenet. Hun lette i gården. Men nålen var ikke å se noen steder.

##
"Gi meg bare en dag", bønnfalt Høne Ørn. "Så kan du sy fast vingen din og finne mat igjen." "Bare en dag til", sa Ørn. "Finner du ikke nålen må du gi meg en av kyllingene dine som betaling."

##
Da Ørn kom igjen dagen etter så hun Høne som rotet i sanden, men ingen nål. Så Ørn stupte lynraskt ned, fanget en av kyllingene og dro av gårde med den. Siden den gang ser Ørn alltid at Høne roter i sanden etter nålen når hun dukker opp.

##
Og når Ørns vinge kaster sin skygge på bakken varsler Høne kyllingene sine: "Kom dere vekk fra den åpne plassen." Og de svarer: "Vi er ikke dumme. Vi skal løpe."

##
* License: [CC-BY]
* Text: Ann Nduku
* Illustration: Wiehan de Jager
* Translation: Finn Stranger-Johannessen
* Language: no
