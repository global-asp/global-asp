# ဘောလုံးကြယ်ပွင့်လေး အန်းဒီစဝါ

##
အန်းဒီစဝါဟာ ကောင်လေးတွေ ဘောလုံးကန်တာကို ကြည့်ပါတယ်။ သူဟာလည်း သူတို့နဲ့အတူ ဝင်ကစားနိုင်ဖို့ အလိုရှိပါတယ်။ သူ့ရဲ့ နည်းပြကို သူတို့နဲ့တူတူ လေ့ကျင့်နိုင်မလားလို့ မေးပါတယ်။

##
နည်းပြက သူ့ရဲ့တင်ကိုထောက်ပြီး "ဒီကျောင်းမှာ ယောကျာ်းလေးတွေဘဲ ဘောလုံးကစားနိုင်တာ" လို့ ပြောပါတယ်။

##
ကောင်လေးတွေက သူ့ကို ပိုက်ကျော် ဘောလုံးကစားနည်းတွေကိုဘဲ သွားကစားဖို့ပြောပါတယ်။ ပိုက်ကျော်ဘောလုံးကစားနည်းက မိန်းကလေးတွေအတွက်ဖြစ်ပြီး ဘောလုံးကန်တာက ယောကျ်ားလေးတွေအတွက်ဖြစ်တယ်လို့ သူတို့က ပြောပါတယ်။ အန်းဒီစဝါဟာ စိတ်ပျက်သွားပါတယ်။

##
နောက်တစ်နေ့မှာတော့ ကျောင်းမှာ ဘောလုံးကစားပွဲကြီးတစ်ခု ရှိပါတယ်။ နည်းပြက သူ့ရဲ့အတော်ဆုံး ကစားသမားဟာ ဖျားပြီး မကစားနိုင်တော့တဲ့အတွက် စိတ်ပူနေရပါတယ်။

##
အန်းဒီစဝါဟာ နည်းပြဆီပြေးလာပြီး သူ့ကို ဘောလုံးပေးကန်ဖို့ တောင်းဆိုပါတယ်။ နည်းပြကလည်း ဘာလုပ်ရမှန်း မသိတော့ပါဘူး။ ဒါနဲ့ သူဟာ အန်းဒီစဝါကို အသင်းထဲ ဝင်ခွင့်ပြုဖို့ ဆုံးဖြတ်ချက်ချလိုက်ပါတယ်။

##
ကစားပွဲက အတော်လေး ကြမ်းပါတယ်။ ပွဲတစ်ဝတ်လောက်ထိ ဘယ်အသင်းကမှ ဂိုးမသွင်းနိုင်ခဲ့ပါဘူး။

##
ဒုတိယပိုင်းမှာတော့ ကောင်လေးတွေဟာ ဘောလုံးကို အန်းဒီစဝါဆီ ပေးလိုက်တဲ့အခါမှာ သူဟာ ဂိုးတိုင်ဆီ အမြန် သယ်သွားပါတယ်။ သူဟာ ဘောလုံးကို ခပ်ပြင်းပြင်းကန်လိုက်တဲ့အခါမှာ ဂိုးသွင်းနိုင်ခဲ့ပါတယ်။

##
ပရိတ်သတ်တွေဟာ ပျော်ရွှင်ဝမ်းမြောက်ခြင်းတွေနဲ့အတူ တခဲနက် အားပေးကြပါတယ်။ အဲ့ဒီနေ့ကစပြီး ကျောင်းမှာ မိန်းကလေးတွေကိုလည်း ဘောလုံးကန်ခွင့် ပြုလိုက်ပါတယ်။

##
* License: [CC-BY-NC]
* Text: Eden Daniels
* Illustration: Eden Daniels
* Translation: Naw Thazin Hpway
* Language: my
