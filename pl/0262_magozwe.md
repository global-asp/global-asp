# Magozwe

##
W tętniącym życiem mieście - Nairobi, z dala od opiekuńczego domu, żyła grupa bezdomnych chłopców. Witali każdy dzień z pokorą. Pewnego poranka chłopcy zwijali swoje maty po nocy przespanej na zimnym bruku. Aby odpędzić zimno rozpalili ogień podpalając śmieci. Najmłodszym z chłopców w grupie był Magozwe.

##
Magozwe miał tylko pięć lat, kiedy jego rodzice zmarli. Wówczas zamieszkał ze swym wujem. Niestety, wuj nie dbał o chłopca. Nie pozwalał chłopcu się najeść i dawał mu wiele ciężkich prac do wykonania.

##
Kiedy Magozwe narzekał lub przeciwstawiał się wujowi, ten go bił. Pewnego razu, gdy Magozwe zapytał czy mógłby pójść do szkoły wuj uderzył go i rzekł „Jesteś za głupi na to, żeby się czegokolwiek nauczyć”. Po trzech latach takiego traktowania Magozwe uciekł z domu swojego wuja i zamieszkał na ulicy.

##
Życie na ulicy było trudne. Większość chłopców borykała się z codziennym problemem - zdobyciem jedzenia. Czasem byli aresztowani, czasem pobici. Kiedy byli chorzy, nie miał im kto pomóc. Grupa chłopców żyła z tego co wyżebrała, ze sprzedaży plastikowych opakowań i innych przetwarzalnych odpadów. Stałe konflikty pomiędzy rywalizującymi grupami chłopców walczącymi o wpływy w danej części miasta nie ułatwiały życia.

##
Pewnego dnia, gdy Magozwe przeszukiwał śmietniki znalazł starą, zniszczoną książkę z opowiastkami. Oczyścił ją i włożył do worka. Każdego dnia wyjmował książkę i oglądał w niej obrazki. Nie potrafił przeczytać słów.

##
Obrazki przedstawiały historię chłopca, który wyrósł na pilota. Magozwe marzył o tym, aby kiedyś zostać pilotem. Czasem wyobrażał sobie, że jest chłopcem z opowiadania.

##
Pewnego zimnego dnia Magozwe stał przy drodze i żebrał. Podszedł do niego mężczyzna i powiedział: „Witaj, jestem Thomas. Pracuję niedaleko, w miejscu, gdzie mógłbyś coś zjeść”. Wskazał na żółty dom z niebieskim dachem, „Liczę, że wpadniesz tam coś zjeść?”. Magozwe popatrzył na mężczyznę a potem na dom. „Może.” odparł i odszedł.

##
W kolejnych miesiącach bezdomni chłopcy przyzwyczaili się do spotkań z Thomasem w okolicy. Lubił on rozmawiać z ludźmi, zwłaszcza z tymi mieszkającymi na ulicy. Thomas słuchał historii ich życia. Był przy tym poważny i cierpliwy, nigdy nieuprzejmy czy bez szacunku. Niektórzy z chłopców zaczęli odwiedzać niebiesko-żółty dom, aby posilić się w środku dnia.

##
Magozwe siedział na krawężniku i oglądał obrazki w swojej książce kiedy Thomas się do niego przysiadł. „O czym jest ta historia?” zapytał. „Jest o chłopcu, który zostaje pilotem”, odpowiedział Magozwe. „Jak ten chłopiec ma na imię?” dopytał Magozwe. „Nie wiem, nie umiem czytać.” cicho rzekł Magozwe.

##
Kiedy się spotykali, Magozwe zaczął mu opowiadać własną historię. Była to opowieść o jego wuju i ucieczce z domu. Thomas nie mówił wiele i nie mówił Magozwe co robić, ale zawsze słuchał z uwagą. Czasem rozmawiali, gdy wspólnie jedli posiłek w domu z niebieskim dachem.

##
Gdy zbliżały się dziesiąte urodziny Magozwe, Thomas podarował mu nowe opowiadanie. Była to historia o chłopcu ze wsi, który został znanym piłkarzem. Thomas wielokrotnie czytał chłopcu tę opowieść. Pewnego dnia powiedział „Myślę, że nadszedł czas, abyś poszedł do szkoły i nauczył się czytać. Co o tym sądzisz?” Thomas wytłumaczył, że zna miejsce, w którym dzieci mogły zamieszkać i chodzić do szkoły.

##
Magozwe rozmyślał o nowym miejscu i o chodzeniu do szkoły. Co jeśli wuj miał rację i Magozwe był za głupi by czegokolwiek się nauczyć? Co jeśli będą go bili w nowym miejscu? Miał wiele obaw. „Może lepiej jeśli zostanę na ulicy.”pomyślał.

##
Podzielił się swoimi obawami z Thomasem. Z czasem mężczyzna przekonał chłopca, że życie w nowym miejscu może być lepsze.

##
I tak Magozwe wprowadził się do pokoju w domu z zielonym dachem. Dzielił pokój z dwoma innymi chłopcami. Łącznie w tym domu było tam dziesięcioro dzieci wraz z ciocią Cissy, jej mężem, trzema psami, kotem i starą kozą.

##
Magozwe zaczął naukę w szkole, a nie było to łatwe. Miał wiele do nadrobienia. Czasami chciał się poddać, ale myślał o pilocie i piłkarzu z opowieści, i tak jak oni nie poddawał się.

##
Magozwe siedział w ogródku domu z zielonym dachem i czytał opowiadanie do szkoły. Thomas podszedł i usiadł koło niego. „O czym jest ta historia?” zapytał. „Jest o chłopcu, który został nauczycielem.” odpowiedział Magozwe. „Jak mu na imię?” zapytał Thomas. „Ma na imię Magozwe” z uśmiechem odparł Magozwe.

##
* License: [CC-BY]
* Text: Lesley Koyi
* Illustration: Wiehan de Jager
* Translation: Aleksandra Migorska
* Language: pl
