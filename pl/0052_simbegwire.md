# Simbegwire

##
Simbegwire była bardzo smutna, kiedy zmarła jej matka. Ojciec Simbegwire starał się jak najlepiej zajmować córką. Powoli uczyli się na nowo żyć szczęśliwie, sami. Każdego ranka siadali razem i planowali kolejny dzień. Kazdego wieczoru, przygotowywali wspólnie obiad, po czym zmywali naczynia. Ojciec Simbegwire pomagał jej również z zadaniami domowymi.

##
Pewnego dnia ojciec Simbegwire wrócił do domu później niż zwykle. "Gdzie jesteś dziecinko?" zawołał. Simbegwire podbiegła do taty, po czym zatrzymała się gdy zobaczyła, że on trzyma dłoń obcej kobiety. „Chciałbym abyś poznała kogoś wyjątkowego, moje dziecko. To jest Anita," powiedział, usmiechając się.

##
„Witaj Simbegwire, Twoj tato wiele mi o Tobie opowiadał," powiedziała Anita. Lecz nie uśmiechnęła się, ani nie podała dziewczynce ręki. Ojciec Simbegwire był bardzo szczęśliwy i podekscytowany. Opowiadał jak wspaniale by było gdyby zamieszkali we trójkę i jak cudownie by im sie wspólnie żyło. „Moje dziecko, mam nadzieję że zaakceptujesz Anitę, jako swoją matkę", odrzekł.

##
Życie Simbegwire zupełnie się odmieniło. Dziewczynka już nie miała czasu na poranne rozmowy z ojcem. Anita zlecała jej tak wiele robót w domu, ze Simbegwire nie miała sił wypełniać prac domowych zadanych ze szkoły. Chodziła spać, zaraz po kolacji. Jej jedynym ukojeniem był kolorowy kocyk, który dostała od matki. Ojciec Simbegwire zdawał się nie widzieć, że dziewczynka jest nieszczęśliwa.

##
Kilka miesięcy później, ojciec Simbegwire poinformował ją i Anitę, że musi wyjechać na jakiś czas. „Wiem, że będziecie się sobą nawzajem opiekować." Na twarzy Simbegwire pojawiło się wielkie rozczarowanie gdy usłyszała ojca plany, lecz on nic nie zauważył. Anita nic nie powiedziała, lecz również nie była szczęśliwa z tego powodu.

##
Życie Simbegwire stało się jeszcze cięższe. Jeśli dziewczynka nie ukończyła wszystkich robót wokół domu, badź narzekała, Anita biła ją. Pewnego wieczoru kobieta zjadła prawie całą kolację sama, zostawiając dziewczynce tylko resztki. Każdej nocy Simbegwire zasypiała z płaczem, tuląc sie do kocyka od mamy.

##
Pewnego ranka, dziewczynka nieco zaspała. „Ty leniwa smarkulo!" krzyczała Anita, wyciagając ją z łóżka. Pamiątkowy i jakże drogocenny dla Simbegwire kocyk zaczepił się na gwoździu i rozdarł na pół.

##
Simbegwire była bardzo rozgoryczona. Zdecydowała, że ucieknie z domu. Spakowała kawałki kocyka, jedzenie i opuściła dom. Podążała drogą, którą odjechał ojciec.

##
Kiedy nadszedł wieczór, wspięła się na wysokie drzewo, niedalego strumyczka i przygotowała sobie łóżko na gałęzi. Kiedy zasypiała, nuciła sobie „Mamo, mamo, mamo, zostawiłaś mnie. Opuściłaś i nigdy już nie wróciłaś. Ojciec już mnie nie kocha. Matko, kiedy wrócisz do mnie? Zostawiłaś mnie."

##
Następnego ranka, Simbegwire znów nuciła swoją piosenkę. Kobiety, które właśnie przyszły uprać swoje ubrania nad strumyczkiem, usłyszały smutną piosenkę dobiegającą z wysokiego drzewa. Pomyślały, że to tylko liście szeleszczą, na wietrze i dalej pracowały, lecz jedna z kobiet ostrożnie przysłuchiwała się pieśni.

##
Gdy ta kobieta spojrzała w górę, na drzewo -  ujrzała dziewczynkę i jej potargany kocyk. „Simbegwire, córeczko mojego brata!" zapłakała. Druga kobieta przestała prać i pomogła Simbegwire zejść z drzewa. Ciotka utuliła dziewczynkę i próbowała ją uspokoić.

##
Zabrała dziewczynkę do swojego domu, gdzie ją nakarmiła i ułożyła do łóżka z kocykiem matki. Tej nocy Simbegwire płakała przed zaśnięciem, ale były to łzy ukojenia. Wiedziała, ze ciotka dobrze się nią zaopiekuje.

##
Kiedy ojciec wrócił do domu, zastał pokój dziewczynki pusty. „Co się stało Anito?" zapytał z ciężkim sercem. Kobieta wytłumaczyła mu, ze córka uciekła. „Chciałam aby mnie szanowała", odpowiedziała, „ale możliwe, że byłam zbyt surowa." Ojciec Simbegwire wyszedł z domu i udał się w kierunku strumyczka. Potem poszedł w kierunku wioski, gdzie mieszkała jego siostra, by dowiedzieć się czy może ona widziała Simbegwire.

##
Simbegwire bawiła się z kuzynem, gdy z daleka zauważyła tatę. Przestraszyła się, że może ojciec jest na nią zły i ukryła się w domu. Lecz ojciec rzekł: „Simbegwire, nie znalazłem Ci idealnej matki. Takiej, która by Cię kochała i rozumiała. Ja natomiast jestem z Ciebie bardzo  dumny i kocham Cię." Ustalili, że Simbegwire zostanie z ciotką tak długo jak tylko zechce.

##
Ojciec odwiedział ją codziennie, aż kiedyś przyszedł z Anitą. Kobieta wyciągnęła dłoń w stronę dziewczynki i powiedziała: „Jest mi tak przykro dziecinko, myliłam się," płakała. „Czy dasz mi jeszcze jedną szanse?" Simbegwire spojrzała na zatroskaną twarz ojca, po czym powoli podeszła do Anity i przytuliła sie do niej.

##
Kolejnego tygodnia, Anita zaprosiła Simbegwire wraz z ciotką i kuzynami do domu na obiad. Co to była za uczta! Anita przygotowała ulubione potrawy dziewczynki, i każdy jadł do syta. Potem dzieci poszły sie bawić, a dorośli rozmawiali. Simbegwire była szczęśliwa. Zdecydawała, że już wkrótce wróci do domu rodzinnego, by zamieszkać z ojcem i macochą.

##
* License: [CC-BY]
* Text: Rukia Nantale
* Illustration: Benjamin Mitchley
* Translation: Aleksandra Migorska
* Language: pl
