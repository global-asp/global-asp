# Kura i Orlica

##
Dawno, dawno temu Kura i Orlica przyjaźniły się. Żyły w zgodzie ze wszystkimi innymi ptakami, gdzie żadne z nich nie potrafiło latać.

##
Pewnego dnia nastał głód i Orlica musiała wędrować bardzo daleko, aby znaleźć pożywienie. Gdy wróciła zmęczona powiedziała: „Musi być jakiś prostszy sposób wędrówki i podróżowania!”

##
Kura przespała się i wpadła na znakomity pomysł. Zaczęła zbierać pióra leżące na ziemi i powiedziała: „Pozszywajmy je ze sobą a potem przyczepmy je do naszych piór. Może wtedy będzie nam łatwiej podróżować.”

##
Orlica była jedynym ptakiem, który miał igłę więc przyszyła sobie parę pięknych skrzydeł i poleciała wysoko nad głową Kury. Gdy Kura szyła swoje skrzydła szybko znudziła się tym zajęciem. Zostawiła igłę na szafce i wróciła do kuchni, aby przygotować obiad dla dzieci.

##
Inne ptaki widząc Orlicę, która lata i poprosiły Kurę, aby pożyczyła im igły. Wkrótce było mnóstwo ptaków, które latały po niebie.

##
Kiedy ostatni ptak zwrócił igłę, nie zastał Kury w domu. Jej dzieci wzięły igłę i zaczęły się nią bawić. Kiedy zabawa im się znudziła, zostawiły igłę w piachu.

##
Po południu Orlica wróciła i poprosiła o swoją igłę. Chciała poprawić swoje skrzydła, bo obluzowały się podczas lotu. Kura szukała igły na szafce, w kuchni, na podwórku. Igła zniknęła!

##
„Daj mi jeden dzień!” - Kura błagała Orlicę. „Wtedy naprawisz swoje skrzydła i znów polecisz po jedzenie”. Orlica odpowiedziała: „Jeden dzień. Jeżeli nie znajdziesz mojej igły - oddasz mi jedno ze swoich dzieci w zamian.”

##
Kiedy Orlica przybyła następnego dnia - Kura grzebała w piachu, ale igły nadal nigdzie nie było. Orlica dotrzymując słowa szybkim ruchem obniżyła lot i porwała jedno z kurcząt. Od tej pory zawsze, gdy nadlatuje Orlica, Kura grzebie w piachu szukając igły.

##
Gdy cień skrzydeł Orlicy pada na ziemię, Kura ostrzega swoje dzieci, aby się schowały. Kurczęta odpowiadają: „Nie jesteśmy głupie - schowamy się i uciekniemy!”

##
* License: [CC-BY]
* Text: Ann Nduku
* Illustration: Wiehan de Jager
* Translation: Aleksandra Migorska
* Language: pl
