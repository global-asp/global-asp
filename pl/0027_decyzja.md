# Decyzja

##
Moja wioska miała wiele problemów. Staliśmy w długiej kolejce, żeby nabrać wody ze źródła.

##
Czekaliśmy na jedzenie, które przekazywali nam inni ludzie.

##
Musieliśmy zamykać drzwi na klucz ze względu na złodziei.

##
Wiele dzieci rzuciło szkołę.

##
Dziewczynki pracowały jako sprzątaczki w innych wioskach.

##
Chłopcy włóczyli się po wiosce, podczas gdy inni musieli pracować w polu.

##
Gdy wiał wiatr, papierowe śmieci zatrzymywały się na drzewach i płotach.

##
Ludzie kaleczyli się kawałkami potłuczonego szkła, które leżało na ziemi.

##
Pewnego dnia źródło wody wyschło i nasze pojemniki na wodę były puste.

##
Mój ojciec chodził od domu do domu, żeby zaprosić mieszkańców wioski na spotkanie.

##
Ludzie zebrali się pod wielkim drzewem i słuchali.

##
Mój ojciec wstał i powiedział: „Jeżeli chcemy rozwiązać nasze problemy, musimy współpracować”.

##
Ośmioletnia Juma, która siedziała na pniu drzewa, krzyknęła: „Ja pomogę w sprzątaniu!”

##
Jedna z kobiet powiedziała: „Kobiety mogą do mnie dołączyć i razem będziemy uprawiać żywność”.

##
Jeden z mężczyzn wstał i oświadczył: „Mężczyźni wykopią i wybudują studnię”.

##
Krzyknęliśmy jednym głosem: „Musimy zmienić nasze życie!” Od tej pory zawsze współpracujemy, aby rozwiązać nasze wspólne problemy.

##
* License: [CC-BY]
* Text: Ursula Nafula
* Illustration: Vusi Malindi
* Translation: Aleksandra Migorska
* Language: pl
