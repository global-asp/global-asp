# Wakacje u babci

##
Odongo i Apiyo mieszkali z ojcem w mieście. Nie mogli doczekać się wakacji. I to nie tylko dlatego, że w wakacje szkoła była zamknięta, ale przede wszystkim dlatego, że jechali odwiedzić babcię. Babcia mieszkała w wiosce rybackiej nieopodal jeziora.

##
Odongo i Apiyo byli tak przejęci wyjazdem do babci, że nie mogli zasnąć. Poprzedniego wieczora spakowali się i przygotowali na podróż. Całą noc planowali co będą robić u babci.

##
Wcześnie rano pojechali autem taty i jadąc mijali góry, dzikie zwierzęta oraz plantacje herbaty. Po drodze liczyli auta, które ich mijały i śpiewali piosenki.

##
Po pewnym czasie dzieci zmęczyły się i zasnęły.

##
Tata obudził Odongo i Apiyo, gdy dotarli na miejsce. Babcia: Nyar-Kanyada odpoczywała na macie pod drzewem. Nyar-Kanyada w Luo oznacza: córka ludu Kanyada. Była piękną i silną kobietą.

##
Nyar-Kanyada powitała ich w swoim domu tańcząc i śpiewając z radości. Jej wnuki były szczęśliwe, gdy wręczały jej podarunki z miasta. „Najpierw otwórz mój prezent!” - krzyknął Odongo. „Nie, najpierw mój!” - przekrzykiwał go Apiyo.

##
Po otworzeniu prezentów, Nyar-Kanyada pobłogosławiła wnuki według tradycji.

##
Potem Odongo i Apiyo udali się na zewnątrz i bawili się ganiając motyle i ptaki.

##
Wspinali się po drzewach i chlapali wodą z jeziora.

##
Po zmroku wrócili do domu na kolację i zanim skończyli jeść już usypiali!

##
Następnego dnia ich ojciec wrócił do miasta zostawiając swoje dzieci z babcią Nyar-Kanyada.

##
Odongo i Apiyo pomogli babci w pracach wokół domu. Przynieśli wodę i drewno na ogień. Zebrali jajka od kur i zebrali warzywa z ogrodu.

##
Nyar-Kanyada nauczyła wnuki jak przyrządzić delikatne ugali, aby jeść je z gulaszem. Pokazała im też jak zrobić ryż kokosowy z pieczoną rybą.

##
Pewnego ranka, Odongo zabrał babci krowę na pole sąsiada. Sąsiad nie był z tego zadowolony, i zabronił Odongo przyprowadzać tutaj krowę, bo zjadała mu jego rośliny uprawne. Od tej pory chłopiec upewnił się, aby krowa już tutaj nie wróciła.

##
Innego dnia dzieci udały się z babcią na targ. Babcia sprzedawała warzywa, cukier i mydło. Apiyo lubiła mówić klientom ile co kosztuje, gdy Odongo pakował produkty kupione przez ludzi.

##
Na koniec dnia pili razem herbatę chai i pomogli babci policzyć pieniądze, które zarobiła.

##
Niestety wakacje skończyły się zbyt szybko i dzieci musiały wracać do miasta. Nyar-Kanyada dała Odongo czapkę, a Apiyo sweter. Spakowała im też jedzenie na drogę.

##
Kiedy ich ojciec przybył, aby je zabrać - dzieci nie chciały wyjeżdżać. Dzieci błagały Nyar-Kanyada, aby dołączyła do nich i wróciła z nimi do miasta. Ale babcia tylko uśmiechnęła się i rzekła: „Jestem za stara na życie w mieście. Będę na was czekała, do waszej następnej wizyty”.

##
Odongo i Apiyo oboje mocno uścisnęli babcię na pożegnanie.

##
Gdy Odongo i Apiyo wrócili do szkoły opowiedzieli swoim kolegom i koleżankom o wiosce. Niektóre dzieci lubiły życie w mieście. Inne myślały, że wioska jest lepsza. Ale najważniejsze jest to, że wszyscy zgodnie uznali, że babcia Odongo i Apiyo jest wspaniała!

##
* License: [CC-BY]
* Text: Violet Otieno
* Illustration: Catherine Groenewald
* Translation: Aleksandra Migorska
* Language: pl
