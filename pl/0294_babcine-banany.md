# Babcine banany

##
Ogród babci był wspaniały, pełen sorgo, proso, manioki. Jednak najlepsze były banany. Mimo tego, że babcia miała wiele wnucząt, czułam, że byłam jej ulubienicą. Często zapraszała mnie do domu. Ale był jeden sekret, którym się ze mną nie podzieliła: gdzie dojrzewały banany.

##
Pewnego dnia zauważyłam duży słomiany kosz stojący w słońcu na zewnątrz. Kiedy zapytałam co tam jest, babcia odpowiedziała, że jest to magiczny kosz. Obok kosza było kilka liści bananowca, które babcia obracała od czasu do czasu. Byłam ciekawa: „Po co te liście babciu?” Babcia odpowiedziała: „To moje magiczne liście”.

##
Oglądanie babci z bananami, z liśćmi i z dużym słomianym koszem było intrygujące. Ale babcia wysłała mnie do mamy. „Babciu, proszę pozwól mi patrzeć jak przygotowujesz…” „Nie bądź uparta dziecko, zrób jak mówię.” - rozkazała babcia. Postanowiłam biec.

##
Kiedy wróciłam, babcia siedziała na zewnątrz, ale nie było ani kosza ani bananów. „Babciu, gdzie jest słomiany kosz, gdzie są wszystkie banany i gdzie…” Ale jedyną odpowiedź jaką otrzymałam to: „Wszystko jest w moim magicznym miejscu”. Co za rozczarowanie!

##
Dwa dni później babcia wysłała mnie po laskę do jej sypialni. Gdy otworzyłam drzwi, uderzył mnie silny zapach dojrzałych bananów. W środku był słomiany kosz schowany pod starym kocem. Gdy uniosłam koc poczułam cudowny zapach.

##
Głos babci przestraszył mnie kiedy mnie zawołała: „Co tam robisz? Pospiesz się i przynieś mi laskę”. Posłusznie przyniosłam babci laskę. „Co się tak cieszysz?” - zapytała babcia. Jej pytanie uświadomiło mi, że uśmiechałam się, bo odkryłam jej magiczne miejsce.

##
Kiedy następnego dnia babcia przyszła odwiedzić moją mamę, pobiegłam do domu babci, aby jeszcze raz zobaczyć banany. Była tam wiązanka dojrzałych bananów. Schowałam jednego banana w mojej sukience. Po tym jak przykryłam słomiany kosz poszłam za dom i szybko go zjadłam. Był to najpyszniejszy banan jaki kiedykolwiek jadłam.

##
Kolejnego dnia, kiedy babcia pracowała w ogrodzie, znów się wymknęłam, aby zajrzeć do bananów. Prawie wszystkie były dojrzałe. Nie mogłam się oprzeć i wzięłam cztery. Usłyszałam babcię więc prędko schowałam je w sukience.

##
Następnego dnia był dzień targowy. Babcia wstała wcześnie rano. Zawsze zabierała dojrzałe banany i maniok, aby sprzedać je na targu. Nie spieszyłam się, aby ją dziś odwiedzić, ale nie mogłam też unikać jej zbyt długo.

##
Tego wieczoru zostałam wezwana przez mamę, tatę i babcię. Wiedziałam o co chodzi. Tej nocy, gdy zasypiałam zrozumiałam, że nigdy więcej nie będę już kradła ani od babci ani od rodziców ani od nikogo.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Aleksandra Migorska
* Language: pl
