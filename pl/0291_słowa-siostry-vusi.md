# Słowa siostry Vusi

##
Pewnego wczesnego poranka babcia Vusi zwróciła się do chłopca: „Vusi, proszę weź to jajko i zanieś je swoim rodzicom. Chcą zrobić wielki tort na ślub Twojej siostry."

##
W drodze do rodziców Vusi spotkał dwóch chłopców, którzy zbierali owoce. Jeden z nich zabrał Vusiemu jajko i rzucił nim w drzewo. Jajko rozbiło się.

##
„Coś ty narobił?" - krzyczał Visu. „To jajko było przeznaczone na tort - na ślub mojej siostry. Co powie moja siostra jeżeli nie będzie tortu?"

##
Chłopcom zrobiło się głupio. „Niestety nie możemy pomóc Ci z tortem, ale proszę weź ten kij dla swojej siostry." Więc Vusi kontynuował swoją podróż.

##
Podczas wędrówki spotkał dwóch mężczyzn budujących dom. „Czy możemy użyć tego kija?" Ale kij nie był wystarczająco silny i złamał się.

##
„Co Wy narobiliście?" - krzyczał Vusi. „Ten kij był przeznaczony na prezent dla mojej siostry. Zbieracze owoców dali mi go, bo sami rozbili jajko na tort. Tort miał być na ślub mojej siostry. A teraz nie ma ani jajka, ani ani tortu, ani prezentu. Co powie moja siostra?"

##
Robotnikom zrobiło się głupio. „Nie możemy pomóc Ci z tortem, ale proszę weź tę słomę dla swojej siostry." I Vusi szedł dalej.

##
Podczas wędrówki Vusi spotkał rolnika z krową. „Co za pysznie wyglądająca słoma - mogę kęsa?" - zapytała krowa. Ale słoma była tak pyszna, że krowa zjadła całą słomę!

##
„Coś Ty narobiła?" - krzyczał Vusi. „To był prezent dla mojej siostry. Robotnicy dali mi ją, bo złamali kij od zbieraczy owoców. Zbieracze owoców dali mi kij bo zbili jajko na tort na ślub mojej siostry. A teraz nie ma ani jajka, ani tortu, ani prezentu. „Co powie moja siostra?"

##
Krowie było głupio. Rolnik pozwolił Vusiemu zabrać krowę jako prezent dla siostry. Vusi szedł dalej.

##
Ale krowa uciekła i wróciła do rolnika. Vusi zgubił się i przez to spóźnił się na ślub siostry. Wszyscy goście już jedli.

##
„Co mam teraz zrobić?" - krzyczał Vusi. „Krowa, która uciekła miała być prezentem za słomę od robotników. Robotnicy dali mi słomę, bo złamali kij od zbieraczy owoców. Zbieracze owoców dali mi kij, bo zbili jajko na tort. Tort miał być na ślub. A teraz nie ma ani jajka, ani tortu, ani prezentu."

##
Siostra Vusi pomyślała przez chwilę. Po czym powiedziała: „Vusi, mój bracie - nie obchodzą mnie prezenty. Nawet tort mnie nie obchodzi! Jesteśmy tutaj wszyscy razem i to sprawia, że jestem szczęśliwa! Radujmy się i celebrujmy ten dzień!" I tak też zrobił Vusi.

##
* License: [CC-BY]
* Text: Nina Orange
* Illustration: Wiehan de Jager
* Translation: Aleksandra Migorska
* Language: pl
