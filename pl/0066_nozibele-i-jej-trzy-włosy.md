# Nozibele i jej trzy włosy

##
Dawno temu trzy dziewczynki poszły zebrać drewno.

##
Był to gorący dzień więc poszły też wykąpać się w rzece. Bawiły się i pluskały w przyjemnie chłodnej wodzie.

##
Nagle zorientowały się, że zrobiło się późno i spiesznie wróciły do wioski.

##
Gdy były już prawie w domu Nozibele dotknęła swojej szyi. Okazało się, że zapomniała naszyjnika! Prosiła pozostałe dwie dziewczynki, aby wróciły z nią nad rzekę. Niestety, obie dziewczynki uznały, że jest już zbyt późno.

##
Mimo to, Nozibele wróciła nad rzekę sama. Znalazła naszyjnik i pospiesznie zaczęła wracać do domu. Na nieszczęście zgubiła się w ciemnościach.

##
Nieopodal zauważyła światło dobiegające z jakiejś chatki. Przyśpieszyła kroku i zapukała do drzwi chatki.

##
Ku jej zdziwieniu, drzwi otworzył pies i zapytał: "Czego chcesz?" "Zgubiłam się i muszę gdzieś przenocować" - odpowiedziała Nozibele. " Wejdź, bo jak nie, to będę gryzł!" Nozibele posłusznie weszła do środka.

##
"Ugotuj dla mnie" - rozkazał pies. "Ale ja nigdy nie gotowałam dla psa" - odpowiedziała dziewczynka. "Gotuj, bo jak nie, to będę gryzł!" Więc Nozibele ugotowała dla psa.

##
"Masz posłać moje łóżko" - rozkazał pies. "Nigdy nie słałam łóżka dla psa" - odpowedziała Nozibele. "Masz posłać moje łożko, bo jak nie, to będę gryzł!" Więc Nozibele posłała łóżko psa.

##
Dzień w dzień musiała gotować zamiatać i zmywać dla psa. Pewnego dnia pies zwrócił się do Nozibele: "Muszę dziś odwiedzić moich przyjaciół. Pozamiataj, ugotuj i pozmywaj zanim wrócę."

##
Gdy pies wyszedł, Nozibele wyrwała swoje trzy włosy. Umieściła jeden włos pod łóżkiem, drugi za drzwiami i trzeci w płocie, który otaczał chatkę.

##
Kiedy pies wrócił do domu szukał dziewczynki: "Nozibele - gdzie jesteś?" - wrzeszczał. "Jestem tutaj pod łóżkiem" odpowiedział pierwszy włos. "Jestem tutaj za drzwiami" - rzekł drugi włos. "Jestem tutaj w płocie" - odpowiedział trzeci włos.

##
Wtedy pies zrozumiał, że Nozibele zrobiła mu kawał. Wybiegł z chatki, biegł i biegł, aż dotarł to wioski Nozibele, ale tam czekali na niego jej bracia. Mieli wielkie kije. Pies widząc ich z kijami odwrócił się na pięcie i uciekł. Nikt juz go nigdy nie widział.

##
* License: [CC-BY]
* Text: Tessa Welch
* Illustration: Wiehan de Jager
* Translation: Aleksandra Migorska
* Language: pl
