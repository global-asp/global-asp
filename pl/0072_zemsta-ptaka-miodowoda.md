# Zemsta Ptaka Miodowoda

##
Oto historia o ptaku miodowodzie Ngede oraz o skąpcu Gingile. Gdy pewnego dnia Gingile polował, nagle usłyszał śpiew Ngede. Skąpcowi na samą myśl o miodzie poleciała ślina. Zatrzymał się i nasłuchiwał, aż ptak pokazał się tuż nad głową skąpca - w gałęziach drzew. „Ćwir, ćwir, ćwir" śpiewał miodowód i przeskakiwał z jednego drzewa na kolejne, przerywając od czasu do czasu, aby upewnić się, że Gingile za nim podąża.

##
Po około pół godzinie dotarli do ogromnego drzewa figowego. Między gęstymi konarami Ngede skakał jak oszalały i kiedy nagle usadowił się na jednej z gałęzi, przechylił głowę w stronę Gingila tak jakby chciał  powiedzieć: „To już tutaj! Na co Ty czekasz?!" Gingile nie widział  jeszcze pszczół , ale ufał ptakowi.

##
Gingile odłożył swoją włócznie, zebrał pare fig i rozpalił małe ognisko. Kiedy już ognisko było dobrze rozpalone, Gingile włożył suchy długi kij w sam środek ognia. A ponieważ było to wyjątkowo dymne drewno, włożył dymiący się kij w zęby i zaczął wspinać się na drzewo.

##
Już słyszał głośne bzyczenie pracowitych pszczół, które wlatywały  i wylatywały z dziupli z ulem w pościechu. Kiedy Gingile wepchnął dymiący sie kij do ula, pszczoły zaczęły latać jak oszalałe! Odleciały, bo nie lubią dymu, ale przedtem kilka z nich boleśnie urządliły skąpca.

##
Kiedy pszczoły opuściły ul, włożył rękę do środka i wyjął ciężki płat ociekający miodem. Ostrożnie włożył płat do torby, którą miał ze sobą i zaczął schodzić z drzewa.

##
Miodowód z zaciekawieniem obserwował skąpca i oczekiwał, że w ramach podziekowania Gingile podzieli się z nim swoją zdobyczą. Kiedy skąpiec zszedł juz z drzewa, ptak podleciał i usiadł na kamieniu, blisko, czekając na nagrodę.

##
Ale skąpiec zgasił ognisko, zabrał swoją włócznie, i zaczął iść w stronę domu ignorując Ngede. Miodowod ćwierkał rozwścieczony, aż Gingile zatrzymał się spojrzał na ptaka i zaśmiał się bezczelnie: „Chcesz miodu, mój przyjacielu? Ale to ja wykonałem całą cieżką robotę, to mnie pożądliły pszczoły. Niby dlaczego miałbym się z tobą dzielić moim miodem?" I Gingile odszedł. Miodowód był wsciekły! Nikogo nie wolno tak traktować! Ale skąpiec dostanie nauczkę.

##
Parę tygodni później, skąpiec znów usłyszał śpiew miodowoda. Przypomniał mu się pyszny miód - więc bez zastanowienia znów ruszył za śpiewem ptaka. Ngede prowadził skąpca wzdłuż lasu i zatrzymał się, aby odpocząć, a skąpiec myślał, że to tutaj znajdzie miód. Szybko rozpalił ognisko i zaczął wspinać się na drzewo trzymając dymiący się kij z zębach. Ptak tylko siedział i przygladał się skąpcowi.

##
Gingile wspinał się i zastanawiał dlaczego nie słyszy pszczół. „Może ul jest głęboko w drzewie", myślał. Podciagnął się na gałęzi i zamiast pszczół znalazł się twarzą w twarz z lampartem! Zwierzę było wściekłe, bo skąpiec zbudził go ze snu. Lampart miał wąskie oczy i otworzył paszczę pełną ostrych kłów.

##
Gingile pospiesznie zszedł z drzewa, ale nie złapał się jednej gałęzi i spadł z hukiem na ziemię. Zwichnął sobie kostkę i kulejąc uciekał jak najszybciej potrafił. Na szczęście lampart był zbyt zaspany, aby gonić skąpca. W ten oto sposób miodowód się zemścił, a skąpiec nauczył się cennej lekcji.

##
I tak właśnie dzieci skąpca słysząc tę historię nauczyły się szanować ptaka. I zawsze gdy zbierają miód, zostawiają duży kawałek płata miodu dla miodowoda.

##
* License: [CC-BY]
* Text: Zulu folktale
* Illustration: Wiehan de Jager
* Translation: Aleksandra Migorska
* Language: pl
