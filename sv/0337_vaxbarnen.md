# Vaxbarnen

##
Det var en gång en lycklig familj.

##
Barnen bråkade aldrig med varandra. De hjälpte sina föräldrar hemma och på åkrarna.

##
Men de fick inte gå nära eld.

##
De var tvungna att göra alla sina sysslor under natten eftersom de var gjorda av vax!

##
Men en av pojkarna längtade efter att gå ut i solen.

##
En dag blev hans längtan för stark. Hans bröder varnade honom…

##
Men det var för sent! Han smälte i den varma solen.

##
Vaxbarnen blev så ledsna över att se sin bror smälta bort.

##
Men de tänkte ut en plan. De formade vaxklumpen till en fågel.

##
De tog sin fågelbror upp till ett högt berg.

##
Och när solen gick upp flög han bort i morgonljuset.

##
* License: [CC-BY]
* Text: Southern African Folktale
* Illustration: Wiehan de Jager
* Translation: Lena Normén-Younger
* Language: sv
