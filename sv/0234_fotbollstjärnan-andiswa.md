# Fotbollstjärnan Andiswa

##
Andiswa tittade på när pojkarna spelade fotboll. Hon önskade att hon hade fått vara med och spela. Hon frågade tränaren om hon fick träna med dem.

##
Tränaren satte sina händer på höfterna och sade: "På den här skolan är det bara pojkar som får spela fotboll."

##
Pojkarna sade åt henne att gå och spela nätboll. De sade att nätboll är för flickor och att fotboll är för pojkar. Andiswa blev upprörd.

##
Nästa dag hade skolan en viktig fotbollsmatch. Tränaren var orolig eftersom hans bästa spelare var sjuk och inte kunde spela.

##
Andiswa sprang till tränaren och bad honom att låta henne spela. Tränaren var inte säker på vad han skulle göra. Sedan bestämde han sig för att Andiswa fick vara med i laget.

##
Matchen var tuff. Ingen hade gjort mål vid halvlek.

##
Under den andra halvan av matchen passade en av pojkarna bollen till Andiswa. Hon sprang mycket snabbt mot målet, sparkade till bollen och gjorde mål.

##
Publiken blev helt galen av glädje. Sedan den dagen fick flickor också spela fotboll på skolan.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Lena Normén-Younger
* Language: sv
