# Höna och Tusenfoting

##
Höna och Tusenfoting var vänner. Men de tävlade alltid med varandra. En dag bestämde de sig för att spela fotboll för att se vem som var den bästa fotbollsspelaren.

##
De gick till fotbollsplanen och började spela. Höna var snabb, men Tusenfoting var snabbare. Höna sparkade bollen långt bort, men Tusenfoting sparkade ännu längre bort. Höna började bli sur.

##
De bestämde sig för att avgöra med straffsparkar. Först fick Tusenfoting vara målvakt. Höna gjorde bara ett mål. Därefter var det Hönas tur att stå i mål.

##
Tusenfoting sparkade bollen och gjorde mål. Tusenfoting dribblade och gjorde mål. Tusenfoting nickade bollen och gjorde mål. Tusenfoting gjorde fem mål.

##
Höna var arg för att hon hade förlorat. Hon var en dålig förlorare. Tusenfoting började skratta för att hans kompis var upprörd.

##
Höna var så arg att hon öppnade näbben och svalde Tusenfoting.

##
När Höna gick hem mötte hon Tusenfotings mamma. Hon frågade: ”Har du sett mitt barn?” Höna sade ingenting. Tusenfotings mamma blev orolig.

##
Då hörde Tusenfotings mamma en svag röst: ”Hjälp mig, mamma!”. Tusenfotings mamma såg sig omkring och lyssnade noga. Rösten kom från insidan av Höna.

##
Tusenfotings mamma ropade: ”Använd tricket du kan, mitt barn!” Tusenfotingar kan ge dålig lukt och dålig smak. Höna började må illa.

##
Höna rapade. Sedan svalde hon och spottade. Sedan nös hon och hostade. Och hostade. Tusenfoting var äcklig!

##
Höna hostade tills hon hade hostat upp Tusenfoting som varit i hennes mage. Mamma Tusenfoting och hennes barn kröp upp i ett träd för att gömma sig.

##
Sedan dess har hönor och tusenfotingar alltid varit fiender.

##
* License: [CC-BY]
* Text: Winny Asara
* Illustration: Magriet Brink
* Translation: Emma Zarrat
* Language: sv
